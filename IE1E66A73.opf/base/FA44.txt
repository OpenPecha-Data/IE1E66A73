༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7997
n/a
ImageGroup:
||ISBN:
13CN7999
n/a
Title:
འཇིགས་མེད་ཕུན་ཚོགས་འབྱུང་གནས།
jigs med phun tshogs 'byung gnas/
to-be-supplied
Author:
to-be-supplied
Descriptor:
Original Publication:
Place:
Publisher:
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



གཙོ་སྒྲིག་པ། སྒོ་ཡོན།
your name
འཛིབང་མེད་ཕུན་ཚོགས་འབྱུང་གནས།
འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་ཆེད་དེབ།



ཚིག་ཁག་ལ་བུན་ལོ་ཚེའགའ་འབྱུང་ལ། ཨག་སྐུ་ཡི་རིགས་ཤིག་ལ་སྐུལ་བ་བཞི་པོ་རེ་
གཉིས་མཐོང་ནི། འདི་ལ་རྒྱུས་མའི་ནངོར་གཟུས་ཙཞི།
རོལ།༤༤། དམསའི་སྐྱེས་བུ་ནི་ཤིཚེནང་ཐག་མིག་ནིཙིགཙག་དམནུད་རྣཎནམ།
གང་ཞིག་མ་དག་གི་འཐོ ན་རྒོད་དམ་ལ་བདག་བདེ་རྟགནS། ག་ཞིག་ཆོས་རིག་འཛུགས་སྐྲུན་ལ་
བཙོན་པ་ ཤེས་རབ་ཀྱི་ཁྱུ་མཆོག་དེ་དག །མིག་འབྲས་སོགས་གཙོ་སའི་སྒོམ་ཚུགས་ཀྱི་མཛད་མི་དག་ནི་
ཚིགས་རེ་རེ་དཔ་ཨིནམ་མེ་རེ་རྣམས་ཀྱི་ང་རང་ནམཉག་རླུ་ངེས་པས། མཚཕྱིན་
འགྲུལ་བཞུད་སྤྱི་ལ་ཙི་རྗེས། ༧གས་ཕྱིའཕོའཉྩམ་སྐུ་ཤུག་ལ་ཐེབས་མ་ཕྱིནུམ་མེད་པའི་ཞབས་
མརྟེན་ཡོ།
--«ཞི་བའི་དཔའ་རྟུལ»ལས་དྲངས།
དཔེ་རིན། སྒོར།
79.00



—འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར(2004-2014)སོན་པའི་ཆེད་དེབ།
《199043)
འཇིགས་མེད་ཕུན་ཚོགས་འབྱུང་གནས།
ཨ་བོད་དེབ་རྩོམ་སྒྲིག་ཁང༌།



དཀར་ཆག
ངའི་སྙིང་རྗེས་ནམ་ཡང་འདོར་རྒྱུ་མ་རེད། ............... འཇིགས་མེད་ཕུན་ཚོགས་འབྱུང་གནས།(0)
སློབ་ཚོགས་རྣམས་ལ་མྱ་ངན་ཐུགས་གསོ། ..…. ངག་དབང་བསྟན་འཛིན་རྒྱ་མཚོ།(0)
ཞལ་ཆེམས་གལ་བོ་ཆེ། ..............
“ སྒོ་ཤེས་རབ་རྒྱ་མཚོ།(15)
ཁྲེལ་གཞུང་ལྡན་པའི་འགྲུལ་བ།
རྫ་ཚེ་རིང་བཀྲ་ཤིས།(0)
ཆོས་ཀྱི་བདེན་པ། ........
བཞག་སྲས།( 69)
རྒྱལ་སྤྱིའི་མཐོ་སློབ་དང་བོད་ཀྱི་མི་བོ་ཆེ། །
སྒེའུ་ཁུང་། (83)
བྱ་ཁྱུང་ཆེན་ལྟ་བུའི་སྐྱེས་བུ་ཞིག
..................…. ཕུར་རྣམ།(l)
རང་ཚུགས་བསྲུང་ངམ་རྒོལ་ངན་བསློག .......
འོད་ནག(10)
，
•
ཞི་བའི་དཔའ་རྟུལ། ...........
སྐུ་ཚེའི་མཛད་རིམ་གྱི་ལོ་ཚིགས་རགས་བསྡུས། ......
• སྒོ་ཡོན།(13)
སྒོ་ཡོན།(lal)



—v=འཇིགས་མེད་ཕུན་ཚོགས་འབྱུང་གནས།
༈ ངའི་སྙིང་རྗེས་ནམ་ཡང་འདོར་རྒྱུ་མ་རེད།
—འདའ་ཁའི་ཞལ་ཆེམས།
ད་རེབ་ལས་ཀྱི་དབང་གིས་ང་ཚོ་གདན་ཐོག་གཅིག་ལ་འཕྲད་པ་རེད། འཕྲད་
པ་ཙམ་གྱིས་མི་ཚད་ཚོམ་བུ་གཅིག་ཏུ་འཚོགས་པའི་སྐལ་བ་བཟང་བོ་རེད། ང་རང་ལོ་
དགུ་བཅུ་གོ་ལྔར་འདུག་པ་གསུངས་མོད། དེ་དྲང་དོན་ཡིན་གྱི་རེད། ཡུན་རིང་ལ་མི་
སྡོད་ངེས་པ་ཅན་རེད། ན་བ་མང་ན་འཆི་བའི་སྔ་ལྟས་ཡིན་ཟེར་བ་རེད།
ཡུན་རིང་བོར་སྡོད་དང་མི་སྡོད་རང་གིས་ཧ་གོ་ཡི་འདུག གང་ལྟར། ང་རང་
ལ་ལུག་རྒན་ཞིག་གི་ཚེ་ལས་མེད་ཀི། གཅིག་བྱས་ན་ད་ཐེངས་ཀྱི་དུས་འདི་འདུས་པ་
ཐ་མ་ཡིན་སྲིད། མིན་པའི་སྨོན་ལམ་འདེབས། ད་རུང་ཡང་ང་ཚོ་འཕྲད་འོང་གི་
སང་ཕོད་ཀྱི་གནས་སྐབས་སུ། བོད་ཁམས་མཐའ་དབུས་མེད་པར་ཨོ་རྒྱན་རིན་
པོ་ཆེའི་ཞབས་ཀྱིས་བཅགས་པའི་དབང་ཆེན་སྤྲེལ་གྱི་ལོ་རེད། གཅིག་བྱས་ན་སྤྲེལ་ཟླའི་
ཚེས་བཅུ་འཚོགས་འོང་གི་རེད། དེ་མིན་ཡང་རིག་འཛིན་འབུམ་ཚོགས་ཆེན་མོ་དང་
1 “ངའི་སྙིང་རྗེས་ནམ་ཡང་འདོར་རྒྱུ་མ་རེད”ཅེས་པའི་གསུང་བཤད་ཐུང་ངུ་འདི་ཉིད་ནི། ཁོང་གི་ཆེས་མཐའ་མཇུག་
གི་ཞལ་ཆེམས་ཏེ། ལོ་དེའི་བོད་ཟླ༩བའི་ཚེས༢༢ཉིན་སློབ་ཚོགས་ཡོངས་ལ་བསྩལ་བའི་ཞལ་གདམས་ལས་བཏུས་ཤིང་།
དེའང«རྗེས་དྲན་སྙིང་གི་བདུད་རྩིའི༌སྨིན་གྲོལ་གདམས་པའི་ཐོབ་ཡིག”ཁྲོད་འཁོད་པ་གཞིར་བཞག མ་ཡིག་གཞན་གྱིས་
ཟུར་བརྒྱན་ནས་ཀུན་ཀྱིས་གོ་བདེ་སླད་ཡིག་སྐད་དུ་ཕབ་ཅིང་། ཁོང་གི་གསུང་ཚིག་དངོས་ལས་རྩོམ་བྱང་གཡར་ཏེ་འདིར་བཀོད་
པ་ཡིན། - རྩོམ་སྒྲིག་པའི་མཆན།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
ས་ཏྭ་དུང་སྒྲུབ་སོགས། ཆོས་ཚོགས་མང་བོའི་སྟེང་འཕྲད་འོང་སྲིད། ཚེ་འདིར་ཡང་
ནས་ཡང་དུ་འཕྲད་པར་སྨོན་ལམ་འདེབས། །
རེད་དེ། གཅིག་བྱས་ན་ཚེ་བརྗེ་འགྲོ་ཡི་རེད། བརྗེས་སོང་ཚེ་ང་རང་ཚུར་ཇི་
ལྟར་འོང་གི་རེད་ཅེ་ན། ཁྱེད་ཚོས་ཤི་སོང་ཚེ་སྤྲུལ་སྐུ་ཡོད་ཀི་ཟེར་ཏེ། བདུན་བདུན་
བཞི་བཅུ་ཞེ་དགུ་མ་ཚང་གོང་ནས་མའི་མངལ་དུ་ཟླ་དགུ་ངོ་བཅུ་འགྲོ་ལོང་མེད་པར།
སྤྲུལ་སྐུ་ངོས་འཛིན་བྱ་རྒྱུ་རེད་མོད། །
ང་རང་ངེས་པར་དུ་ཚེ་འདི་བརྗེས་མ་ཐག་ཏུ་སྨོན་ལམ་དང་རང་ལ་རང་དབང་
ཞིག་ཡོད་ཚེ། དང་བོའི་སྐབས་སུ་འདིར་མི་འོང་ཁོ་ཐག་ཡིན། འདི་ནས་ཤི་མ་ཐག་ཏུ་
ནུབ་བདེ་ཅན་གྱི་ཞིང་ཁམས་སུ་ཨེ་སྐྱེ་བསམ་གྱི་ཡོད། བདེ་བ་ཅན་ནས་སངས་རྒྱས་
འོད་དཔག་མེད་ཀྱི་ཞལ་མཇལ་ཞིང་གསུང་ཐོས། ཕྱག་གཡས་པ་པདྨའི་འདབ་མ་ལྟར་
འཇམ་པ་དེ་མགོ་ཐོག་ལ་བཞག་ནས་བྱང་ཆུབ་ཏུ་ལུང་བསྟན་འཐོབ། །
དེ་ནས་བཟུང་སྟེ། སྤྱན་དང་མངོན་ཤེས་སོགས་ལ་རང་དབང་ཐོབ། སེམས་
ཅན་གྱི་དོན་བསྒྲུབ་དགོས་ཚེ། ད་རེབ་ཀྱི་སྐབས་ལྟར། ཉམ་ཆུང་སྡུག་ཐུག་ཅིག་མ་
ཡིན་པར་ཡོན་ཏན་རྒྱ་ཆེན་པོ་ཞིག་འཐོབ་འོང་དུས།
སྲིད་པ་ཐམས་ཅད་དུ་ཡང་འཁོར་བ་ན། །
བསོད་ནམས་ཡེ་ཤེས་དག་ནི་མི་ཟད་བརྙེས། །
ཐབས་དང་ཤེས་རབ་ཏིང་འཛིན་རྣམ་ཐར་དང་། ། །
ཡོན་ཏན་ཀུན་ཀྱི་མི་ཟད་མཛོད་དུ་གྱུར། ། ཅེས་གསུངས་པ་རེད།
ད་སྲིད་པར་འཁོར་བའི་གནས་སྐབས་སུ། ཐབས་དང་། ཤེས་རབ། བརྩོན་
འགྲུས། ཏིང་འཛིན། རྫུ་འཕྲུལ་ལ་སོགས་པར་རང་དབང་ཐོབ་པའི་གནས་སྐབས་སུ་ནི། །
འཛམ་བུ་གླིང་སྤྱི་དང་། གངས་རིའི་ལྗོངས། ཁྱད་པར་ཏུ་མདོ་ཁམས་སྨད། རང་གནས་
ས་ཆ་དབལ་ཤུལ་གསེར་རྟ་འདིའང་ངའི་སྙིང་རྗེས་ནམ་ཡང་འདོར་རྒྱུ་མ་རེད།
ཟུརར་



ncའཇིགས་མེད་ཕུན་ཚོགས་འབྱུང་གནས།
ང་རང་ངན་སོང་དུ་སྐྱེས་སོང་ཚེ། དེར་རང་དབང་མེད་ཀི་མ་གཏོགས། ང་
རང་དག་པའི་ཞིང་ཁམས་གང་རུང་ཞིག་ཏུ་སྐྱེ་ན། ནམ་ཡང་རང་གི་ཡུལ་སྡེ་དང་གྲྭ་
ཚང་ཚང་མ་སེམས་ཀྱིས་བོར་གྱི་མ་རེད། །



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ།
འ
༈ སློབ་ཚོགས་རྣམས་ལ་མྱ་ངན་ཐུགས་གསོ།།
ངག་དབང་བསྟན་འཛིན་རྒྱུ་མཚོ།
མཁན་པོ་འཇིགས་མེད་ཕུན་ཚོགས་ཞལ་སྔ་ནས་དགོངས་པ་མྱ་ངན་ལས་འདས་
པའི་གནས་ཚུལ་དེ་ཞིབ་ཕྲའི་སྐད་ཆ་བྱུང་། ཁ་སང་མཁན་རིན་པོ་ཆེ་བཤའ་བཅོས་
བྱེད་རྒྱུ་གཏན་ཁེལ་སོང་ཟེར་ནས་ཉི་མ་གཉིས་ཙམ་གྱི་གོང་ང་ལ་ལན་ཞིག་འབྱོར་སོང་།
དེ་དུས་བློ་གཡེང་ཆེན་པོ་བྱུང་། ཐབས་ཤེས་གང་ཡང་ཡོད་མ་རེད། ཡིན་ནའང་། མོ་
ཞིག་བརྒྱབ་པ་ཡིན། མོ་དེ་ཤོ་མིག་དྲུག་པ་གཉིས་ལྡེབ་གཅིག་ལ་བབས་ནས། མོ་དེ་
དགའ་རབ་འཚུབ་པོ་ཞིག་འདུག
ཨོ། ད་བཤའ་བཅོས་ག་འདྲ་བྱེད་ཡོང་བསམ་པ་འདྲ་བོ་ཞིག་གི་སེམས་གཡེང་
ཟབ་པོ་ཞིག་བྱུང་། བཤའ་བཅོས་གྲུབ་པའི་རྗེས་ལ་ཡང་ལན་ཞིག་འབྱོར་སོང་། བཤའ་
བཅོས་ཡག་པོ་ཞེ་དྲག་བྱུང་སོང་ཟེར་བྱས་ནས་དེ་འདྲ་ཞིག་གི་ལན་འབྱོར་སོང་། དེ་
ནས་བློ་བདེ་བོ་བྱུང་། དེ་ནས་ཉིན་ཤས་ཀྱི་རྗེས་ལ། མཁན་རིན་པོ་ཆེ་དགོངས་པ་
རྫོགས་སོང་ཟེར་བའི་གནས་ཚུལ་ཞིག་འདིར་འབྱོར་བས་ཧ་ཅང་སེམས་ཕམ་བྱུང་།
1 རྩོམ་ཡིག་འདི་ཉིད་འཇིགས་མེད་ཕུན་ཚོགས་འབྱུང་གནས་སྐུ་གཤེགས་ནས་ཉིན་ཁ་ཤས་ཀྱི་རྗེས་སུ། དེ་ཀའི་མཁན་པོ་
ཞིག་ཝཱ་རཱ་ཎ་སཱིར་ངག་དབང་བསྟན་འཛིན་རྒྱུ་མཚོའི་སྐུ་དྲུང་དུ་བཅར་སྐབས་ཀྱི་གསུང་འཕྲིན་ཏེ། དེའི་རྗེས་རྒྱུང་བཞུགས་ཀྱི་
རྩོམ་སྒྲིག་ཁང་ཞིག་གིས་ཡིག་ཐོག་ཏུ་ཕབ་སྒྲིག་གནང་ཞིང་། ད་ལོར“འཇིགས་མེད་ཕུན་ཚོགས་འབྱུང་གནས»ཀྱི་དེབ་ནང་ཆེད་
དུ་བསྩལ་པས། འདིར་ཚིག་དོན་དངོས་ལ་བཅོས་བཟོ་གང་ཡང་མ་ཞུས་པར་བཀོད་པ་ཡིན། — རྩོམ་སྒྲིག་པའི་མཆན།
08



v=འཇིགས་མེད་ཕུན་ཚོགས་འབྱུང་གནས།
བར་སྐབས་རིན་པོ་ཆེའི་ཆོས་སྒར་ཐོག་ལ་འགལ་རྐྱེན་མང་པོ་ཞིག་འཕྲད་པས།
རིན་པོ་ཆེ་ལྟ་ཅི་སྨོས་ཏེ། རིན་པོ་ཆེའི་མཛད་པ་ཕྲིན་ལས་ལ་རྗེས་སུ་ཡི་རངས་བྱེད་
མཁན་ཕྱོགས་དང་ཕྱོགས་སུ་ཡོད་བསྡད་པ་ཚང་མའི་སེམས་ནང་ལ་ད་གང་དྲག་བསམ་
པ་འདྲ་བོ་ཞིག་གི་བློ་ཕམ་དང་། མ་སྐྱིད་པ་ཞེ་དྲག་བྱུང་། ཡིན་ནའང་བྱེད་ཐབས་
གང་ཡང་ཡོད་མ་རེད། །
དེ་ཚོའི་སྐབས་ལ་ཡང་། རིན་པོ་ཆེར་ཐུགས་དགོངས་ཐུང་ཐུང་མ་གནང་།
དགོངས་པ་ཡུན་རིང་པོ། རྒྱ་ཆེ་ས་ནས་བཞེས་རྒྱུ་དེ་གལ་ཆེན་པོ་ཞེ་དྲག་རེད་ཅེས་ཞུས་
ནས་གསོལ་འདེབས་དེ་འདྲ་ཁག་མང་པོ་ཞིག་བརྒྱུད་ནས་ཞུ་རྒྱུ་བྱུང་། སྐྱོན་རང་ཨེ་
ཡོང་བསམ་པ་འདྲ་བོ་དེ་འདྲ་ཞིག་ཡོད།
ཡིན་ནའང་། ད་རེས་ཀྱི་རྐྱེན་དེ་འདྲ་ཞིག་བྱུང་བ་རེད། གྲུབ་པའི་དབང་ཕྱུག་
གང་ལྟར་ཡང་སྐྱེ་འཆི་ལ་རང་དབང་ཐོབ་པ་ཞིག་ནི་ཆགས་བསྡད་ཡོད་པ་རེད། དེ་
འདྲ་ཡིན་པ་ཡིན་དུས། རང་གིས་བསྟན་པ་དང་འགྲོ་བའི་དོན་རྒྱ་ཆེ་ས་ཞིག་ནས་
དགོངས་པ་བཞེས་ཏེ་མཛད་པ་སྐྱོང་གི་རེད། གལ་ཆེ་ཤོས་ཁྱེད་རང་གཙོ་བོ་དཔེ་ཁྲིད་
ཀྱི་འགན་བཞེས་མཁན་རྣམ་པ་ཚོ་རེད། དེ་བཞིན་སློབ་ཕྲུག་རྒན་པ་ཁྱེད་རང་ཚོ་རེད།
དེ་བཞིན་རྒྱ་ཡི་དགེ་སློང་། སྦྱིན་བདག་དེ་འདྲ་མང་བོ་ཞིག་ཡོད་པ་རེད། ད་ཁྱེད་རང་
ཚོ་ཚང་མས། མཁན་པོ་བཀའ་དྲིན་ཅན་དེ་མྱ་ངན་ལས་འདས་པ་རེད། །
ཡིན་ནའང་། མཁན་པོས་གསུངས་པའི་དབང་ལུང་མན་ངག་དེ་དག་ཁྱེད་རང་
ཚོའི་སེམས་ལ་བསྡད་བསྡད་ཡོད་པ་རེད། དེ་ཁྱེད་རང་ཚོས་ཉམས་ལེན་ཡག་པོ་གྱིས།
མཁན་པོ་བཞུགས་པའི་སྐབས་ལས་ལྷག་པ་ཞིག་མ་བྱུང་ནའང་། མ་ཆད་པ་ཞིག་གིས་
བསྟན་པ་འཛིན་སྐྱོང་སྤེལ་གསུམ་གནང་རྒྱུ་དེ་ཞེ་དྲག་གལ་ཆེན་པོ་རེད། །
དཔེར་ན། བདག་ཅག་གི་སྟོན་པ་བཅོམ་ལྡན་འདས་ཉིད་དགོངས་པ་མྱ་ངན་
ལས་འདས་ནས་མི་ལོ་ཉིས་སྟོང་ལྔ་བརྒྱ་ལྷག་ཡོངས་གྲགས་བརྩི་ཚུལ་བཤད་ན་ཕྱིན་པ་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། v
རེད་དེ། བསྟན་པ་ད་ལྟ་ཡང་བསྡད་ཡོད་པ་རེད། དེ་ག་ནང་བཞིན་བྱས་ནས་ང་རང་
ཚོའི་སངས་རྒྱས་ཀྱི་བསྟན་པ་ཟེར་རྒྱུ་དེ། སེམས་ཅན་ཐམས་ཅད་ཀྱི་ཆེད་དུ་དམིགས་
ནས་སྨོན་ལམ་རྒྱག་བསྡད་རྒྱུ་ཞིག་ཆགས་ཀྱི་ཡོད་པ་རེད།
དེ་འདྲ་ཡིན་པ་ཡིན་དུས། བླ་མ་སྐུ་འཚོ་ཞིང་བཞུགས་པའི་སྐབས་ཡིན་ནའང་
འདྲ། སྐུ་མྱ་ངན་ལས་འདས་ཟིན་པའི་སྐབས་ཡིན་ནའང་། བསྟན་པ་མུ་མཐུད་དེ་
གནས་དགོས་རྒྱུ་ཞིག་རེད། བླ་མ་སྐྱེས་བུ་དམ་པ་གང་དང་གང་གི་ལུང་མན་ངག་སོ་
སོའི་ཐུན་མོང་མ་ཡིན་པ་ཡོད་པ་དེ་དག བླ་མ་མྱ་ངན་ལས་འདས་ཚར་བའི་རྗེས་ལ་
དེ་དག་ཕར་ཤུགས་ཀྱིས་དག་འགྲོ་རྒྱུ་ཞིག་མ་རེད། །
དཔེར་ན། ང་རང་ངོས་ནས་ཆ་བཞག་ནའང་མཁན་པོ་འཇིགས་མེད་ཕུན་ཚོགས་
ཞལ་སྔ་ནས་གསུང་ཆོས་ཐོབ་ཡོད་པ་རེད། མཁན་རིན་པོ་ཆེ་སྐུ་མྱ་ངན་ལས་འདས་
ཟིན་པ་རེད་དེ། ཁོང་གི་དྲུང་ནས་ཕུར་བ་མགུལ་ཁུག་མས་མཚོན། དེ་ག་ནང་བཞིན་
འཇམ་དཔལ་རྫོགས་པ་ཆེན་པོའི་དབང་ལུང་། ཁྲིད་ཀྱི་མཐར་ཐུག་རྫོགས་ཆེན་བར་
གྱི་ཟབ་ཁྲིད་དེ་དག་ངའི་ངོས་ནས་གང་ཐུབ་ཐུབ་ཅིག་གོང་ནས་གོང་དུ་སྤེལ་མཁན་
ཞིག་ཞུ་བསམས་ནས་དྲན་ཡོད། །
ཆོས་གྲོགས་ཁྱེད་རང་ཚོ་ཡིན་ན་ཡང་དེ་དེ་བཞིན་བྱས་ཏེ། བླ་མ་ཞལ་བཞུགས་
པའི་སྐབས་ཀྱི་སྐུ་ཡི་རྣམ་པ། གསུང་གི་གདངས། ཐུགས་ཀྱི་མཁྱེན་བརྩེའི་ཡོན་ཏན་དེ་
དག་ང་རང་ཚོའི་ཡིད་ངོར་ལྷང་ལྷང་དྲན་བཞིན་པའི་ཐོག་ནས། བླ་མའི་བཞེད་པ་
བསྒྲུབ་ཐུབ་པ་ཞིག ཁྱེད་རང་ཚོས་བསྟན་པ་འཛིན་སྐྱོང་སྤེལ་གསུམ་བྱེད་རྒྱུ་དེ་སེམས་
ཤུགས་མ་ཆགས་པ་དང་། དེ་ག་ནང་བཞིན་ད་བླ་མ་དགོངས་པ་རྫོགས་སོང་། ད་གང་
ཡང་མེད་བསམ་པ་འདྲ་བོ་དེ་འདྲའི་བློ་འཚབ་བྱེད་རྒྱུ་ཡོད་པ་མ་རེད། ཚང་མས་
སེམས་ཤུགས་བསྐྱེད་ནས་ཧུར་ཐག་བྱེད་རོགས་ཞུ་རྒྱུ་ཡིན།



འཇིགས་མེད་ཕུན་ཚོགས་འབྱུང་གནས།
ངའི་ངོས་ནས་ཡིན་ན་ཡང་། བླ་མའི་སྐུའི་རྣམ་པ་དང་། གསུང་གི་གདངས། དེ་
དག་རྟག་པར་བློ་ལ་གསལ་བོ་ཤར་སྡོད་ཀྱི་ཡོད། དེ་འདྲ་ཡིན་དུས། དེ་ག་དྲན་བཞིན་
པའི་ཐོག་ནས་ཁོང་གི་དགོངས་པ་བཞེས་རྒྱུ་དེ། སྤྱིར་སངས་རྒྱས་ཀྱི་བསྟན་པ། ཡང་
དགོས་བོད་ཁ་བ་གངས་ཅན་ལྗོངས་ཀྱི་བསྟན་པ་དང་འགྲོ་བའི་དོན་གཅིག་པུ་ཁོ་ནར་
དགོངས་པ་མ་གཏོགས་གང་ཡང་ཡོད་པ་མ་རེད། །
དེ་འདྲ་ཡིན་དུས། ང་རང་ཚང་མས་ཡང་སྟོན་པ་བཀའ་དྲིན་ཅན་ནས་བཟུང་།
གང་ལྟར། དུས་ད་ལྟ་བར་དུ་རྒྱལ་བའི་ལུང་རྟོགས་ཀྱི་བསྟན་པ་དངོས་གནས་རང་
འཛམ་གླིང་འདིའི་སྒང་ལ་ངོམ་ཆོག་པ་ཞིག་དང་། སུ་གཅིག་ལ་སྨོན་མི་དགོས་པ་ཞིག་
གི་སངས་རྒྱས་ཀྱི་བསྟན་པ་ཆ་ཚང་བ། སྤུས་དག་པོ་དེ་འདྲ་ཞིག་ཡོད་པ་རེད། འདི་ལ་
བདག་པོ་རྒྱག་རྒྱུ་དེ་བོད་སྤྱིའི་དོན་དག་ལ་ཆ་བཞག་ནའང་རེད། སངས་རྒྱས་ཀྱི་བསྟན་
པ་སྤྱིའི་དོན་ལ་ཆ་བཞག་ནའང་རེད། རང་རང་སོ་སོའི་འདི་ཕྱིའི་དོན་དག་ལ་བསམ་
བློ་བཏང་ནའང་རེད། ད་གང་ལྟར་ལུང་རྟོགས་ཀྱི་བསྟན་པ་ཚུལ་བཞིན་དུ་བཤད་
སྒྲུབ་གཉིས་ཀྱི་ཐོག་ནས་འཛིན་སྐྱོང་སྤེལ་གསུམ་གནང་རྒྱུ་དེ་གཙོ་བོ་རེད། །
དེ་དང་འབྲེལ་བའི་རྒྱ་རིགས་ཀྱི་སློབ་མ་ཚོ་རེད། མཆོད་གནས་མཁན་པོ་དམ་
པ་དེ་ཡི་ཞབས་ཏོག་སྒྲུབ་མཁན་ཁྱེད་རང་སྦྱིན་བདག་ཚོ་ཡིན་ནའང་རེད། ཁྱེད་རང་
ཚོས་དེ་དེ་བཞིན་བྱས་ནས་སེམས་ཤུགས་མ་ཆགས་པ་གྱིས། མཁན་པོའི་བཞེད་དགོངས་
ག་རེ་ཡོད་པ་དེ། མཐར་ཕྱིན་པ་ཞིག་བསྒྲུབ་ཐུབ་རྒྱུར་ཚང་མས་འདུན་པ་སྐྱེད། མཁན་
པོ་མྱ་ངན་ལས་འདས་ནས་སེམས་ཕམ་ཡིད་ཆད་ཡོང་གི་རེད་དེ། ཡིན་ནའང་། སེམས་
ཞུམ་པའི་དབང་དུ་མི་གཏོང་བར་ད་དུང་སྙིང་སྟོབས་བསྐྱེད་ནས་ཚང་མས་ཧུར་ཐག་
འབད་ཐག་བྱེད་རོགས་ཞུ་རྒྱུ་ཡིན།
སྤྱིར་ང་རང་ཚོའི་སངས་རྒྱས་ཀྱི་བསྟན་པ། དེ་རིང་ཁ་སང་རྒྱ་རིགས་གྲོགས་པོ་
ཚོའི་ནང་ཡིན་ནའང་། དོ་སྣང་བྱེད་མཁན་ཇེ་མང་ཇེ་མང་འགྲོ་བཞིན་ཡོད་པ་རེད།
77



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ།
འཛམ་གླིང་ག་ས་གང་ན་ཡང་། བོད་ཀྱི་སངས་རྒྱས་ཀྱི་ཆོས་ལ་དོ་སྣང་བྱེད་མཁན་ལྷག་
པར་ཚན་རིག་པའི་ནང་ནས་ནང་ཆོས་ལ་དོ་སྣང་བྱེད་མཁན་དེ་འདྲ་ཡོང་སྡོད་ཀྱི་ཡོད་
པ་རེད།
དེ་འདྲ་ཡིན་པ་ཡིན་དུས། བོད་གངས་ཅན་ལ་ཡོད་བསྡད་པའི་ཐེག་པ་ཆེ་ཆུང་
སྔགས་དང་བཅས་པ་ཆ་ཚང་དངོས་གནས་རང་ཟབ་རྒྱས་ཀྱི་གནད་ཕུན་སུམ་ཚོགས་
པ་ཡོད་མཁན་སངས་རྒྱུས་ཀྱི་བསྟན་པ་དེ། འབྱུང་འགྱུར་ལ་གོང་ནས་གོང་དུ་འཕེལ་
རྒྱུ་ཞིག་ཏན་ཏན་ཡོང་གི་རེད་དྲན་གྱི་འདུག དེ་འདྲ་ཡིན་དུས། ཚང་མས་སྙིང་སྟོབས་
བསྐྱེད་ནས་ཐུགས་ཁུར་བསྐྱེད་རོགས་གནང་ཞུ་རྒྱུ་ཡིན། །



དེང་སང་རེ་གཉིས་ཙམ་མ་གཏོགས། ཕལ་ཆེར་རྒྱུ་ཕྱུག་པོ་ཅན་དག་གི་བུ་བྱིས་པ་ཐང་ལ་ལྷུང་མ་
ཐག ཡར་གྱི་ཁོང་གི་སྤྲུལ་སྐུ་དང་མར་གྱི་ཁོང་གི་སྤྲུལ་སྐུ་རེད་ཅེས་བཟང་བོར་བརྩི། གང་ཟག་གང་ཞིག་
མཁས་པ་དང་བཙུན་པ། བཟང་བོའི་རྣམ་ཐར་ལྡན་ཡང་། རིགས་ཀྱང་དམན་ལ། རྒྱུ་རྫས་ཀྱང་མེད་པ་དེ་ལྟ་
བུར་བརྙས་བཅོས་བྱེད་པ་རེད། ཀུན་མཁྱེན་བླ་མའི་རྐྱེན་ལ་ཁམས་འདུས་ནང་དུ། དམ་པ་བས་ཀྱང་བླུན་པོ་
བྲིན་པའི་དུས།། ཞེས་གསུངས་པ་ལྟར་རེད། །
རང་བློ་རང་ལ་ལྐོག་ཏུ་མ་གྱུར་བས། རང་ལ་ཡོན་ཏན་མེད་བཞིན་དུ་གཞན་གྱིས་གཞི་མེད་ཀྱི་བསྟོད་
ར་བྱས་ན་རང་གཞན་གཉིས་ཀ་བརླག་པའི་རྒྱུ་རེད། ཡང་གཞན་ཞིག་བཟང་དང་མི་བཟང་ཡང་ཟེར་ཀི་མ་
འདུག ཇི་སྲིད་འཕགས་ས་མངོན་དུ་མ་གྱུར་པ་དེ་སྲིད་དུ། གཞན་གྱི་རྒྱུད་ཚོད་དང་མཐོ་དམན་ཟིན་པ་མ་
རེད། རང་གི་བཟང་ངན་རང་གིས་རྟོགས་པ་རེད། རང་གིས་རང་ལ་གཟབ་ནན་གྱིས་ལྟོས།
ཁྱད་པར་དུ་དེང་གི་སྐབས་སུ། བླ་རྒན་གཏོ་བླ་ཞིག་ཡིན་ཡང་ཤི་མ་ཐག་སྤྲུལ་སྐུར་ལོག་ཡོད་འདུག་
ཟེར། དེ་དཔེ་མི་སྲིད། ཐམས་ཅད་སྤྲུལ་སྐུ་ཡིན་པ་ཞིག་ཡོད་ཀྱི་མ་རེད། རང་གིས་རང་ལ་བསམ་བློ་ཐོངས་
དང་། དངོས་གནས་དེ་ཡི་སྤྲུལ་སྐུ་ཡིན་པ་རེད་དམ་མ་རེད། ཡིན་ན་ཡིན་ཞེས་བཤད་ཀྱི་མེད་ཀི། ད་ནི་སྤྲུལ་
སྐྱ་མ་ཡིན་ཡང་དེ་དེ་བཞིན་ནོ་ཞེས། དངོས་སུ་རང་གིས་རང་ལའང་ཟེར་གྱི་ཡོད་ས་རེད། ཡིན་ཞེས་མི་ཟེར་
ཡང་། ཡིན་ཁུལ་བྱས་ནས་བསྡད་པ་ཡིན་ཚེ། དགེ་སློང་གི་མོ་སོར་ཐར་བའི་ཕམ་པ་ནི་འབྱུང་བ་རེད། སྔོན་རྒྱ་
གར་འཕགས་པའི་ཡུལ་དུ་གདན་ཁྲ་བོ་སྟེ། དེང་གི་གྲུམ་ཚེ་འདིའི་སྟེང་དུ་དགྲ་བཅོམ་པ་མིན་ཚེ་སྡོད་རུང་བ་
མ་རེད། དགྲ་བཅོམ་པ་མིན་ཡང་ཡིན་ཁུལ་གྱིས་བསྡད་པ་ཡིན་ན། ཁ་ནས་མི་ཆོས་བླ་མའི་རྫུན་མ་བཤད་
ཀྱང་དོན་ལ་མི་ཆོས་བླ་མའི་རྫུན་དུ་འགྱུར་འགྲོ་ཞེས་གསུངས་ཡོད། དེ་དང་གཅིག་པ་ལྟ་བུ་རེད།
དེང་འདིར་ཡར་གྱི་སྤྲུལ་སྐུ་དང་མར་གྱི་སྤྲུལ་སྐུ་ཟེར་ན་ཁྱོད་ཀྱིས་བསམ་བློ་ཐོངས་དང་། དེའི་སྤྲུལ་
སྐུ་རེད་ཅེས་ས་ཡང་ཕལ་ཆེར་ཆབ་སྲིད་ཡིན་གྱི་རེད། དེའི་ཕ་མ་དང་གཉེན་ཉེ་ཚོས་དགོན་པ་བྱུ་ཚང་འདྲ་བོར་
ཕན་ཞིག་ཐོགས་ཕྱིར། དེ་ལ་མིང་ཞིག་གདག་དགོས་ཀི་བསམ་པ་རེད། དོན་ལ་ཆོས་བརྒྱད་ཁོ་ན་རེད།
༢000ལོའི་དཔེ་ཁྲིད་སྐབས་ཀྱི་ཞལ་གསུདལས་བཏུས།
བྱ



".....་མུ་མེད་འཇིག་མེད་ན་འཚོག་པ། ས་ཁུ་འཛཁྱེར་ནས་འགོ་བར་མས་རྩེ་སྤྲུལ་
སྐུ་ངོས་འཛིན་གྱི་ལམ་སྟོན་འོག་ཐོ་འགོད་སོ གས་ལས ། བོད་བརྒྱུད་ནང་བསྟན་གྱི་ལོ་རྒྱུས་
ཟིན་ཐོ་རུ་འར་ཡིག་མཉམ་བཞིན་ཆགས་
བཅུ་ནམ་ཤ་བོན་གྱི་ལྷ་གན་དག་བྱརའ་ མ་ཆོག་པར་ཐོན་གྱི་འཆིང་བ་ལས་གྲོལ་
ཉེ། བཀུ་འབདེ་ནས་ཐོ་ནག་བལ་གནོཔ་ནུས་མཁན་གདུག་རྩཞུར། ཆུར་ནས་ཤར་བཞིན་
མང་ན་ནམ་འགོ་གཡུམ་། གོམཐོག་མ་ཇུལོན་ནི་བོན་་ན་་རེ་བའི་ཉིན་མོ་ཞིག་འཆར་ཙྪ་ཡོན་
པོ་བ་བོད་ཐོན། །
ཉིན་མོ་དེ་ག་ནུཝ ཞིག་བབ་མིན་དུ་སྦྱར་ན་རྣམག་སྦྱོན་ཐབས་བྲལ་བ་ལ།
རྒྱུ་ཡོད་མེད་ཀྱང་ །..."
ན་མོ་དེ་འདྲ་ཞིག་འགྱུར་
རྩོམ་བྱང་། «ཞལ་ཆེམས་གལ་བོ་ཆེ།»
སྒོ་ཤེས་རབ་རྒྱ་མཚོ། བོད་ཀྱི་གྲྭ་བཙུན་ཤེས་ཡོན་ཅན། བརྩམས་ཆོས“རྒྱུན་ཤེས་དང་ལམ»སོགས་ཡོད།



— v=འཇིགས་མེད་ཕུན་ཚོགས་འབྱུང་གནས།
༈ ཞལ་ཆེམས་གལ་བོ་ཆེ།
– མཁན་ཆེན་འཇིགས་མེད་ཕུན་ཚོགས་ཀྱི་རྗེས་དྲན་དུ།
སྒོ་ཤེས་རབ་རྒྱ་མཚོ།
འདི་ནས་ཡར་བརྩིས་པའི་བགྲང་བྱའི་ཉག་མ་བཅུ་ཙམ་གྱི་སྔོན་ཞིག་ལ། བླ་རུང་
མཁན་ཆེན་འཇིགས་མེད་ཕུན་ཚོགས་མཆོག་གློ་བུར་དགོངས་པ་རྫོགས་པའི་གསར་
འཕྲིན་མི་སྙན་པ་དེ་རི་ཁ་བ་ཅན་པའི་ཡུལ་གྲུ་ཀུན་ཏུ་ཁྱབ་སོང་། སྐབས་དེར། དབུས་ལྷ་
ལྡན་དུ་གྲྭ་སར་ཡོད་པའི་ཕྲན་གྱིས་ནི། མགོ་ལོག་གི་གྲོགས་པོ་ཞིག་གི་ངག་ནས་བཀྲ་
མི་ཤིས་པའི་སྐྱོ་དབྱངས་དེ་ཐོག་མར་གོ་བ་ཡིན་ལ། ཁོང་ཉིད་སྐུ་འདའ་ཁར་“ངའི་སྤྲུལ་
སྐུ་ངོས་འཛིན་མ་བྱེད”ཅེས་ཞལ་ཆེམས་བཞག་པའི་ཚུལ་ཡང་ཁོའི་ཁ་བརྡ་ལས་ཐོས་
པས། དམིགས་བསལ་གྱི་གནས་ཚུལ་དེས་ནི་ངའི་ཀུན་གཞིའི་གཏིང་རུམ་ལ་ཡལ་དུ་
མེད་པའི་བག་ཆགས་ཤིན་ཏུ་ཟབ་མོ་ཞིག་བཞག་སོང་། །
བསྟན་པ་ཡང་དར་གྱི་སྐབས་འདིར། མི་དམངས་ཀྱིས་བརྩི་བཀུར་ཞུ་སའི་བླ་
མ་གྲགས་ཅན་གྱི་གྲས་ནས། ངའི་སྤྲུལ་སྐུ་ངོས་འཛིན་གཏན་ནས་མ་བྱེད་ཅེས་ཞལ་
ཆེམས་འཇོག་མཁན་གཉིས་ལས་མ་ཐོས་ཏེ། དེ་ནི་འབྲས་སྤུངས་དགོན་པའི་རྒན་ལམ་
རིམ་པ་དང་། བླ་རུང་མཁན་ཆེན་འཇིགས་མེད་ཕུན་ཚོགས་རྣམ་པ་གཉིས་རེད།
བློ་ཕམ་པ་ཞིག་ལ། རྒན་ལམ་རིམ་རིན་པོ་ཆེ་དགོངས་པ་རྫོགས་རྗེས་སུ་ཁོང་
གི་ཐུགས་འདུན་དང་འགལ་མིན་ལ་མ་ལྟོས་པར་སྐྱེ་སྤྲུལ་དུ་བསྙད་པའི་བྱིས་པ་ཞིག་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
བཙལ་ཡོད་སྐད་ཐོས་ཀྱང་བདེན་མིན་མ་ངེས། མཁན་ཆེན་འཇིགས་མེད་ཕུན་ཚོགས་
མཆོག་གི་བུ་སློབ་ཚོས་ནི་བླ་མས་ཇི་ལྟར་གདམས་པ་ལྟར་ཡིད་ལ་བཅངས་ནས། ཁོང་
གི་མཚན་འཛིན་མཁན་གྱི་སྤྲུལ་སྐུ་ཞིག་གཞར་ཡང་མ་བཙལ་བའི་བདེན་པ་མངོན་སུམ་
དུ་མཐོང་རྒྱུ་ཡོད་པ་འདི་ཉིད་རབ་ཏུ་བསྔགས་ཤིང་གུས་པར་བྱ་བའི་གནས་སོ། ། །
མི་ཕལ་མོ་ཆེའི་སེམས་སུ། མཁན་ཆེན་དམ་པ་ཁོང་གི་སྐུ་ཚེའི་ཁྲོད་ཀྱི་མཛད་
འཕྲིན་ཆེན་པོ་གཞན་དག་དང་བསྡུར་ན། “ངའི་སྤྲུལ་སྐུ་ངོས་འཛིན་མ་བྱེད”གསུངས་
པའི་ཞལ་ཆེམས་འདི་ཙམ་ནི་གླེང་རིན་མེད་པའི་དོན་བྱ་སྤྱིར་བཏང་བ་ཞིག་ཏུ་ཤར་
ཞིང་འཆར་གྱིན་པ་འདྲ་སྟེ། ཞལ་ཆེམས་དེའི་དགོངས་པ་དང་། རིན་ཐང་སོགས་གླེང་
གཞིར་བྱས་པའི་ཡི་གེའི་འདུ་བྱེད་ཀྱི་ཕྲེང་བ་གང་ཡང་མཐོང་ཐོས་ཀྱི་ཡུལ་དུ་མ་སོན་
ནོ། ། འོན་ཏེ། ཁོ་བོའི་སྣང་ཚོད་ལ་ནི་མཁན་པོ་མཆོག་གི་མཇུག་མཐའི་ཞལ་ཆེམས་
དེའི་དོན་སྙིང་རྒྱ་ཆེ་ལ་དགོངས་པ་གཏིང་ཟབ་པས། དེ་ནི་ཁོང་གི་སྐུ་ཚེའི་ཁྲོད་ཀྱི་
མཛད་པ་རླབས་པོ་ཆེ་ཞིག་ཏུ་བརྩི་རིགས་པ་མ་ཟད། ཡུལ་དུས་ཀྱི་གནས་ཚུལ་འདི་
འདྲའི་སྐབས་ལ་བོད་ཀྱི་བླ་སྤྲུལ་ཀུན་ཀྱིས་མིག་ལྟོས་བྱ་འོས་པའི་དམ་པའི་སྤྱོད་མཆོག་
ངོ་མཚར་བ་ཞིག་ཀྱང་རེད་སྙམ་གྱི་འདུག
ཡིན་ཏེ། ཞལ་ཆེམས་དེ་འདྲ་འཇོག་ལུགས་ལ་བརྟག་ན། མཁན་ཆེན་ཁོང་ནི།
རྒྱལ་ཁབ་ཕྱི་ནང་ཀུན་ཏུ་ཆོས་ཕྱོགས་ཀྱི་འཕྲིན་ལས་ཆེས་ཆེར་རྒྱས་པའི་བླ་མ་གྲགས་
ཅན་ཞིག་ཡིན་པ་ཙམ་གྱིས་མི་ཚད་པར། ཡུལ་དུས་ཀྱི་གནས་བབ་མཁྱེན་པའི་བློ་
གཤོགས་མངའ་ཞིང་། མ་འོངས་པའི་འགྱུར་ལྡོག་སྔོན་དཔག་ཐུབ་པའི་སྐྱེས་བུ་གཟིགས་
རྒྱང་ཅན་ཞིག་ཡིན་པར་ཤེས་ནུས་པས། དེ་རིང་ཕྲན་གྱིས་ཞལ་ཆེམས་དེའི་དགོངས་
འདུན་བསྐྱར་དུ་གླེང་བ་དང་འབྲེལ་ནས་ཁོང་ལ་རྗེས་དྲན་ཞིག་བྱེད་པར་འདོད་དོ། །
བ་ང་



— v=འཇིགས་མེད་ཕུན་ཚོགས་འབྱུང་གནས།
གཅིག རང་སྟེང་ནས་འགོ་བརྩམས་པ།
མཚན་ཐོབ་ཅུང་ཟད་ཡོད་པའི་བླ་རྒན་ཞིག་ཡིན་ཕྱིན། སྐུ་འདས་རྗེས་སྤྲུལ་སྐུ་
རེ་ངེས་པར་བཙལ་དགོས་པའི་ལམ་དང་ལུགས་སྲོལ་ཐམས་ཅད་རྒྱུན་ཆགས་སུ་གྲུབ་
པའི་རང་རེའི་ཡུལ་ནས། དད་ལྡན་ཁྲི་སྟོང་མང་བོའི་སེམས་སུ་གདན་ཐོབ་རབ་ཏུ་
མཐོ་བའི་བླ་ཆེན་ཞིག་གིས་“ངའི་སྤྲུལ་སྐུ་ངོས་འཛིན་མ་བྱེད”ཅེས་ཞལ་ཆེམས་བཞག་
པ་དེ་ནི། བོད་མིའི་རྒྱུན་ལྡན་གྱི་འགྲོ་ལུགས་དང་ལྡོག་ཡོད་ཅིང་། སྤྲུལ་སྐུ་ཚོའི་མཛད་
པ་རྣམ་ཐར་གྱི་གཏན་སྲོལ་ར་བ་ལས་བརྒལ་ཟིན་པ་ཞིག་ཡིན་པས། དེ་ནི་མཁན་ཆེན་
མཆོག་གིས་ཡུན་རིང་བོའི་བར་ཐུགས་དཔྱད་ཞིབ་མོ་སྔོན་དུ་བཏང་སྟེ་ཐག་བཅད་པ་
ཞིག་ཏུ་ངེས་པ་གོར་མ་ཆག་གོ །
ཞིབ་ཏུ་བསམས་ན། མཁན་ཆེན་ཁོང་ཉིད་གཟིམ་ཁྲིའི་མཐའ་ཅན་དུ་འགྱུར་
ལ་ཉེ་དུས་བསྩལ་པའི་ཞལ་ཆེམས་དེ་ནི། བོད་ཀྱི་བླ་སྤྲུལ་ཆེན་པོ་ཞིག་གིས་རང་སྟེང་
ནས་འགོ་བརྩམས་ཏེ། སྤྲུལ་སྐུའི་ལམ་ལུགས་མཇུག་བསྡུ་བའི་ཕྱོགས་སུ་གོམ་པ་སྤོས་
པའི་དན་རྟགས་འཁྲུལ་མེད་ཅིག་ལགས་ན། ཞལ་ཆེམས་དེ་ནི་ཁོང་སྐུ་སྒེར་གྱི་དོན་བྱ་
ཁོ་ན་ཙམ་ཞིག་དུ་བགྲང་མི་རིགས་པར། སྤྲུལ་སྐུའི་ལམ་ལུགས་ཟེར་བའི་བོད་ཀྱི་རིག་
གནས་སྣང་ཚུལ་དམིགས་བསལ་བ་འདིའི་རྒྱུ་འབྲས་རྐྱེན་གསུམ་གྱི་རྒྱབ་ལྗོངས་དང་
སྦྱར་ནས་གོ་བ་བཙལ་དགོས་པ་ཞིག་ཏུ་ཆགས་ཡོད། །
དེར་མ་ཟད། བླ་མ་དམ་པ་ཁོང་ཉིད་ཞལ་བཞུགས་པའི་དུས་སུ་ཡང་། ག་ས་
གང་དུ་བྱིས་པ་ཚོ་ལ་སྐྱེས་ཆེན་སྔ་མ་རེའི་མིང་བཏགས་ཏེ་མ་ཁོམ་པར་ཡོད་པའི་“སྤྲུལ་
སྐུ་བཟོ་སྐྲུན་པ”ཞིག་མིན་ཚུལ་ཐོས་མྱོང་ལ། ད་དུང་ཁོང་གི་བུ་སློབ་ལ་ལས་ནི། མཁན་
ཆེན་མཆོག་གིས་སྐུ་ཚེ་གང་བོར་སྤྲུལ་སྐུ་གཅིག་ཀྱང་ངོས་འཛིན་མྱོང་མེད་པའི་ལོ་རྒྱུས་
ཀྱང་གསུང་གི་འདུག་པས། དེ་ལྟར་བདེན་ན་ལྷག་ཏུ་ངོ་མཚར་ཅི་བས་ཆེ་སྟེ། ཁོང་ནི་
རང་གི་གྲུབ་མཐའ་དང་། རང་གི་ས་ཕྱོགས། རང་གི་སློབ་རྒྱུད། རང་གི་དགོན་སྡེ། རང་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
གི་ཉེ་འཁོར་སོགས་ཁ་ལ་ཟློ་བཞིན། རང་དང་འབྲེལ་བའི་འཕྲལ་གྱི་ཁེ་ཕན་ཏིལ་ཙམ་
གྱི་དོན་དུ། བོད་ཡུལ་སྟོད་སྨད་བར་གསུམ་ནས་བྱིས་པ་འགའ་རེ་འདེམས་སྒྲུག་བྱས་
ཤིང་། དེ་དག་སྤྲུལ་སྐུ་རུ་ངོས་འཛིན་ཁུལ་གྱི་སྦྱོར་བ་ལ་བརྟེན་ནས་སོ་སོའི་དབང་
ཤུགས་དང་། རྒྱུ་ཤུགས། ནུས་ཤུགས་སོགས་གྲ་ཇེ་རྒྱས་སུ་གཏོང་ཐབས་འབའ་ཞིག་
ལྷུར་ལེན་པ་ཙམ་ལས། གཞན་དུ་སངས་རྒྱས་ཀྱི་བསྟན་པའི་འཕེལ་འགྲིབ་དང་། བོད་
ཁ་བ་ཅན་གྱི་བདེ་སྡུག་སོགས་ནི། ཐེད་ལ་འབོར་བྲི་ཞིང་རྒྱང་དུ་འདོར་ཕོད་པའི་སྙིང་
ཁམས་ཅན་གྱི་རིགས་དེ་མ་ཡིན་པར། སོ་སོའི་མི་རིགས་ཀྱི་དཀའ་ངལ་གནས་བབ་
དང་། རྒྱལ་བའི་བསྟན་པ་རིན་པོ་ཆེའི་དར་རྒུད་ཆགས་འཇིག་བཅས་ལ་རང་སྟེང་ནས་
ཐུགས་འགན་ཁུར་བའི་གཤིས་སྤྱོད་མངའ་བ་ཞིག་ཡིན་པ་དཔོག་ཐུབ་བོ། ། །
རེད། མཁན་རིན་པོ་ཆེ་མཆོག་སྐུ་འདའ་ཁར་“ང་ལ་སྤྲུལ་སྐུ་མེད”གསུངས་ཏེ།
བོད་ཀྱི་བླ་སྤྲུལ་ཕལ་ཆེར་དང་མི་མཚུངས་པའི་སྤྱོད་མཆོག་དེ་འདྲ་ཉམས་སུ་བཞེས་པ་
དེ་ཡང་། ཁོང་ཉིད་བསམ་བཞིན་དག་པའི་ཞིང་གཞན་དུ་ཕེབས་པའི་བརྡ་ཡིན་མིན་
སོགས་ནི་ཕྲན་ལྟ་བུས་བརྗོད་པའི་རྔོ་མི་ཐོགས་ཏེ། སྐྱེ་བོ་ཕལ་བ་རང་ག་བའི་སེམས་
ལ་འཆར་ཚོད་ཀྱི་རིགས་ལམ་ལྟར་དཔྱད་ཚེ། སྔར་གོང་དུ་སྨྲས་པ་བཞིན། ཁོང་ཉིད་
ཞལ་འཚོ་གཞེས་ཀྱི་སྐབས་སུ་གཞན་གྱི་སྤྲུལ་སྐུ་ངོས་འཛིན་མ་མཛད་པ་དང་། དགོངས་
པ་རྫོགས་ཕྱིན་རང་གི་སྤྲུལ་སྐུ་ངོས་འཛིན་བྱེད་དུ་མ་བཅུག་པ་གཉིས་ཀའི་དཀྱིལ་ན།
ནང་དོན་གྱི་ཆ་ནས་གཞུང་རྟ་གཅིག་རང་མཇལ་རྒྱུ་ཡོད་པ་ནི། བོད་ཀྱི་སྤྲུལ་སྐུའི་ལམ་
ལུགས་འདིས་བསྟན་པ་དང་འགྲོ་བར་ཕན་པ་ཆུང་ཞིང་གནོད་པ་ཆེ་བའི་དགོངས་ཚུལ་
ཡོད་པ་ཉིད་ཡིན་ཏེ། ཁོང་རང་གི་ཞལ་ནས་ཀྱང་སྤྲུལ་སྐུའི་ལམ་ལུགས་ལ་ཐུགས་མ་
རངས་པའི་གསུང་འབྱོན་པ་མང་དུ་མཇལ་རྒྱུ་འདུག་གོ ། །
དེས་ན། ཁོང་གིས་བོད་ཀྱི་སྤྲུལ་སྐུའི་ལམ་ལུགས་ལ་ཐུགས་མ་དགྱེས་པའི་རྣམ་
འགྱུར་བསྟན་པ་དང་། ལམ་ལུགས་དེ་ལ་མཐུན་ཕྱོགས་ནས་སྒྲུབ་བྱེད་མ་བཀོད་ཅིང་



—nnc-འཇིགས་མེད་ཕུན་ཚོགས་འབྱུང་གནས། །
གནོད་བྱེད་བསྟན་པ་སོགས་ལ། རྟོག་གེ་པ་འགའ་རེས་ཐལ་འཚུབ་དང་བཅས། ཅི་སྐྱེ་བ་
སྔ་ཕྱི་ཁས་མི་ལེན་ནམ། རྒྱལ་སྲས་སེམས་དཔའ་དག་གིས་བསམ་བཞིན་སྲིད་པ་འཛིན་
རྒྱུ་མེད་དམ་སོགས་ཟེར་ཏེ་མི་སྡང་བའི་ངེས་པ་མེད་ཅིང་། ཡང་འགའ་ཞིག་ནི། སྤྲུལ་
སྐུ་ག་གེ་མོས་སྐྱེ་བ་སྔ་མ་དྲན་པའི་གཏམ་རྒྱུད་སོགས་ཁུངས་སུ་དྲངས་ཁུལ་གྱིས་མགོ་
ཚོས་ལ་མ་ཚོས་པའི་ངག་སྣ་ཚོགས་སྨྲ་སྲིད་མོད། བོད་ཀྱི་སྤྲུལ་སྐུའི་ལམ་ལུགས་ལ་མོས་
མཐུན་ཡོད་མེད་དང་། གོང་གི་བཤད་བྱ་དེ་དག་ཁས་ལེན་མིན་ནི་གཞི་གཅིག་ཏུ་སྒྲིལ་
ཐབས་མེད་པའི་གནས་ཚུལ་ཐ་དད་པ་གཉིས་ཡིན་པ་ཙམ་ནི་སྤྱིར་བཏང་གི་རྒྱུན་ཤེས་
ཙམ་ལས་མ་འདས་སོ། ། བླ་ཆེན་ཁོང་ལྟ་བུ་ལྟ་ཅི་སྨོས། ནང་ཆོས་ལ་དད་པ་བརྟན་པའི་
སྐྱེ་བོ་དཀྱུས་མ་ཚུན་ཆད་ཀྱང་། སྐྱེས་བུ་དམ་པས་བསམ་བཞིན་སྲིད་པ་བཟུང་སྟེ་མིའི་
རྟེན་དུ་འཁྲུང་རྒྱུ་ཡོད་པ་དང༌། སྐབས་ལ་ལར་མི་རེ་ཟུང་གིས་ཚེ་རབས་སྔ་མ་དྲན་
སྲིད་པ་སོགས་ལ་ནི་ཐེ་ཚོམ་ཙམ་ཡང་ག་ལ་སྐྱེ་སྟེ་མི་སྐྱེའོ། ། །
འོན་ཀྱང་། མི་སུ་དང་སུ་ཡིན་རུང་། དངོས་གནས་དྲང་གནས་སྐྱེས་བུ་དམ་པ་
ཡིན་མིན་ནི། རང་རང་གི་མི་ཚེའི་བྱུང་རིམ་གྱི་མཛད་སྤྱོད་དངོས་ལ་ཁ་གྲག་ཏུ་བཅུག་
ན། གཟོད་དགོས་པ་ཆེ་ལ་དགག་བྱ་དང་བྲལ་བ་ཡིན་གྱི། ཟན་རིལ་འགའ་དཀྲུག་
དཀྲུག་བཏང་བ་དང་། ཤོ་མིག་གི་ཨང་གྲངས་ཡག་བཙོག་ཙམ་ལ་གཞི་བཅོལ་ཏེ། ཨ་
མ་ཟེར་ཤེས་ཙམ་གྱི་བྱིས་པ་རེ་སྐྱེས་ཆེན་དུ་ཐག་གཅོད་པའི་ལམ་སྲོལ་ནི་དགོས་པ་
ཡུངས་འབྲུ་ཙམ་ལ་དགག་བྱ་རི་རབ་ལས་ལྕི་བ་ཞིག་ཡིན་པ་གསལ་བོ་མ་རེད་དམ།
ཅིའི་ཕྱིར་ཞེ་ན། ཤེས་རྟོགས་འཇོན་གསུམ་གྱི་ཆ་ཕྲ་མོ་ཙམ་སྟོན་རྒྱུ་མེད་ཅིང་།
རང་གཞན་ལ་ཕན་པའི་གྲུབ་འབྲས་ཏིལ་ཙམ་ཡང་ངོམ་རྒྱུ་མེད་པའི་བྱིས་པ་སྣབས་
ལུག་རེར་སྐྱེས་བུ་ཆེན་པོའི་ཆེ་མཐོང་དང་། བཀུར་བསྟི་ཡོད་ཚད་སྤྲོད་པའི་འུ་ཚོས་ནི།
བྱིས་པ་དེ་དག་ལོ་ཚོད་སྨིན་རྗེས་སུ་ཞབས་འདྲེན་ཅི་ཙམ་ཞུས། སྤྱོད་པ་ཅི་ཙམ་འཆལ།
ཤེས་རྟོགས་ཅི་ཙམ་ཞན་ན་ཡང་། མཐོང་ཆོས་ཀྱི་བདེན་པ་དེ་དག་ལ་སོམ་ཉི་ཙམ་
༼༧



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། wv–
ཡང་བྱེད་མི་ཕོད་པར། སྔར་གྱི་ཟན་རིལ་དེ་དང་ཤོ་མིག་དེ་ཁོ་ནར་བློ་འགེལ་བཞིན།
སྡིགས་པ་མིག་བཙུམ་གྱི་སྒོ་ནས་མགོ་ལུས་སྲོག་གསུམ་འབུལ་རྐྱང་བྱེད་ཀྱི་ཡོད་པ་རེད།
ད་རུང་འགྲོ་ལུགས་དེ་ནི་བོད་ཀྱི་ཐུན་མོང་མིན་པའི་ཁྱད་ཆོས་ཡིན་ཟེར་ནས་ངོམས་
སོ་ཡང་བྱེད་ཀྱི་ཡོད་པས། ལྷ་ཆོས་མི་ཆོས་གང་གི་ངོས་ནས་བསམས་ཀྱང་དེ་ལས་ཡ་
ང་བ་དང་། དེ་ལས་འཇིགས་སུ་རུང་བའི་འགྲོ་ལུགས་ཤིག་གང་ན་ཡོད་དམ། །
འུ་ཅག་གིས་རྒྱུ་འབྲས་དང་འགལ་བའི་ལམ་ལུགས་དེ་འདྲ་ཞིག་བོད་མིའི་སྤྱི་
ཚོགས་སྒྲིག་གཞི་དང་། བོད་ཀྱི་ནང་ཆོས་འཛིན་སྐྱོང་གཉིས་ཀའི་སྙིང་བོ་དང་། སྲོག་
དང་། རྩ་བ་ཉིད་དུ་བཟུང་བས་ནི། དངོས་ཤུགས་རྒྱུད་གསུམ་ནས་རྒྱལ་བའི་བསྟན་པ་
རིན་པོ་ཆེ་ཉམས་པ་ནས་ཉམས་པའི་ཕྱོགས་སུ་འཐེན་གྱིན་ཡོད་ལ། བོད་མི་རིགས་ཀྱི་
མདུན་ལམ་ཡང་གཏིང་ཟབ་གྲོག་རོང་ཆེན་པོ་ཞིག་ཏུ་བསྐྱུར་ལ་ཉེ་བའི་གནས་སྟངས་
འདིའི་ངོས་ནས་བསམ་ཚེ། མཁན་ཆེན་མཆོག་གིས་ཞལ་ཆེམས་དེ་འདྲ་ཞིག་འཇོག་
དགོས་པའི་རྒྱུ་མཚན་དང་། དེའི་རིན་ཐང་ལ་ངེས་པ་ལྷག་པོ་ཞིག་འདྲོང་རྒྱུ་ཡོད་དོ། །
དེ་ལྟར་བོད་ཀྱི་སྤྲུལ་སྐུའི་ལམ་ལུགས་རྒྱུན་སྐྱོང་མི་རིགས་པར་སྨྲས་པ་ལ། འགའ་
རེས་རྒྱུན་དུ། ཁྱོད་ཅག་གིས་བོད་ཀྱི་སྤྲུལ་སྐུའི་ཁྲོད་ན་མཁས་གྲུབ་ཀྱི་སྐྱེས་བུ་སུ་ཡང་
མེད་པར་སྨྲ་ཐུབ་བམ་ཟེར་ཏེ་རྫིག་ཉམས་སྟོན་པར་བྱེད་མོད། ཁོ་བོ་ཅག་གིས་དེ་སྐད་
གཞི་ནས་མ་སྨྲས་ཏེ། བོད་ཀྱི་སྤྱི་ཚོགས་ལ་མཚོན་ན། སྤྲུལ་སྐུ་ཟེར་བ་ནི་འབོར་ཆེ་བའི་
མི་ཚོགས་ཆེན་པོ་ཞིག་ཏུ་གྲུབ་པས་དེའི་ཁྲོད་དུ་བསྟན་འཛིན་གྱི་སྐྱེས་བུ་གཅིག་ཀྱང་
མེད་ཅེས་བློ་ལྡན་སུ་ཞིག་སྨྲ་བར་ནུས་སམ། སྤྲུལ་སྐུའི་ནང་དུའང་སྐྱེས་བུ་དམ་པ་རེ་
ཟུང་ནི་སྔོན་ཆད་བྱོན་མྱོང་ལ། ད་ལྟ་ཡང་རྒྱལ་མཆོག་བདག་ཉིད་ཆེན་པོ་ལྟ་བུ་ཡོད་
པ་མིན་ནམ། དེར་མ་ཟད་ཡུལ་ལུང་ག་ས་གང་དུ་སྤྲུལ་སྐུ་ཡིན་རུང་། འདུལ་ཁྲིམས་
གཙང་ཞིང་། མང་ཐོས་ལ་འཇུག་པ་ལྷུར་བླངས་ནས་སྙེམས་ཆུང་ཚུལ་མཐུན་གྱིས་
བཞུགས་མཁན་རེ་འགའ་ནི་མཐོང་རྒྱུ་ཡོད་པར་འདུག



v– འཇིགས་མེད་ཕུན་ཚོགས་འབྱུང་གནས།
འོན་ཀྱང་། དམིགས་བསལ་གྱི་སློབ་གསོ་དང་། དམིགས་བསལ་གྱི་གཅེས་སྐྱོང་
བླ་ལྷག་ལྡན་པའི་མི་ཚོགས་འབོར་ཆེན་དེ་འདྲ་ཞིག་གི་ནང་ནས་སྐྱེས་བུ་དམ་པ་རེ་ཟུང་
ཞིག་འཁྲུངས་པ་དེ་ཙམ་གྱིས། སྤྲུལ་སྐུ་ངོས་འཛིན་གྱི་ལམ་ལུགས་དེའི་དགེ་མཚན་དང་
ཆེ་བ་གང་ཡང་མཚོན་མི་ཐུབ་ཕྱིར། དེ་ཙམ་ལམ་ལུགས་དེ་རྒྱུན་སྐྱོང་འོས་པའི་རྒྱུ་མཚན་
དང་གཏན་ཚིགས་སུ་བགྲངས་ན་ནི་བློ་དང་ལྡན་པ་རྣམས་ཞེ་ཁྲེལ་བའི་རྒྱུ་ལས་མ་
འདས་ཏེ། མི་ཚོགས་འབོར་ཆེན་རེའི་ནང་ནས་སྐྱེས་མཆོག་འགའ་རེ་འཁྲུངས་པ་ནི་
མིའི་སྤྱི་ཚོགས་ཀྱི་སྤྱིར་བཏང་གི་ཆོས་ཉིད་ཙམ་ལས་གཞན་སྤྲུལ་སྐུའི་ལམ་ལུགས་ཀྱི་ངོ་
མཚར་གསང་བའི་ཁྱད་ཆོས་གང་ཡང་མ་ཡིན་ཕྱིར། རྒྱུ་མཚན་སྤྱིར་བཏང་བ་དེ་ཙམ་
ཞིག་ལ་ཁག་བཞག་ནས་རྒྱུ་འབྲས་དང་འགལ་བའི་ལམ་ལུགས་དེ་འདྲའི་རྒྱུན་སྐྱོང་
དགོས་ཟེར་ན་དེ་ལས་གད་མོ་ཆེ་བ་ཅི་ཞིག་ཡོད་དམ། །
དེ་ལྟ་ན། མཁན་ཆེན་འཇིགས་མེད་ཕུན་ཚོགས་མཆོག་གིས། སྐྱེས་བུ་རང་སྟེང་
ནས་འགོ་བརྩམས་ཏེ་སྤྲུལ་སྐུ་ངོས་འཛིན་གྱི་ལམ་སྲོལ་ལ་རྫོགས་ཚིག་འགོད་པའི་ཕྱོགས་
སུ་ཕེབས་པ་ནི། བོད་བརྒྱུད་ནང་བསྟན་གྱི་ལོ་རྒྱུས་ཟིན་ཐོ་རུ་འགོད་རིགས་པའི་རླབས་
པོ་ཆེའི་མཛད་བཟང་ཞིག་ཏུ་སྙམ་ཞིང་། བརྒྱ་ལ་ནམ་ཞིག་བོད་ཀྱི་སྤྲུལ་སྐུ་གཞན་དག་
ཀྱང་འཕྲལ་གྱི་ཁེ་ཕན་ཉི་ཚེ་བ་ཐར་ཐོར་གྱི་འཆིང་བ་ལས་གྲོལ་ཏེ། བསྟན་འགྲོའི་བདེ་
རྩ་ལ་རྒྱ་ཆེ་ས་ནས་ཐུགས་བསམ་གཏོང་ནུས་མཁན་ཤ་སྟག་ཏུ་གྱུར། གྱུར་ནས་ཀྱང་
ཁོང་བཞིན་དུ་རང་ཉིད་ནས་འགོ་བརྩམས་ཏེ། གོམ་པ་ལེགས་ལམ་དུ་སྤོས་ན་ནི་བོད་
ཁ་བ་ཅན་ལ་རེ་བའི་ཉིན་མོ་ཞིག་འཆར་རྒྱུ་ཡོད་སོང་བ་རེད་མོད། ཉིན་མོ་དེ་ག་དུས་
ཤིག་ལ་བསླེབ་མིན་སུས་ཀྱང་ཚོད་དཔག་བྱེད་ཐབས་བྲལ་ལ། ཉིན་མོ་དེ་འདྲ་ཞིག་
འབྱུང་རྒྱུ་ཡོད་མེད་ཀྱང་སུ་ཡིས་ཤེས་སམ།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། —-
གཉིས། ཁོང་ལ་སྤྲུལ་སྐུ་མ་བཙལ་བའི་ཕན་འབྲས།
རང་རེ་གངས་ཅན་པ་ལོ་རྒྱུས་ཀྱི་གཉན་འཕྲང་གང་ཞིག་ཏུ་ལུས་ཡོད་པའི་གནས་
བབ་རྙོག་འཛིང་ཅན་འདིའི་དཀྱིལ་ན། ལ་ལ་ནི་སྒེར་གྱི་ཁེ་ཕན་ཆེད་དུ་དང་། ཁ་ཅིག་
གཡོ་འོག་ཏུ་ཚུད་པ་དང་། འགའ་རེས་ནི་འཇིགས་སྣང་མ་བཟོད་པ་སོགས་ཀྱིས་ཏེ།
མདོར་ན། ལས་རིགས་སོ་སོའི་ཁྲོད་ཀྱི་བོད་མི་མིང་གྲགས་ཆེ་བ་ཕལ་ཆེར་ཞིག་ནི་བསམ་
བཞིན་དང་བསམ་བཞིན་མ་ཡིན་པའི་ངང་གཞན་གྱི་ལག་ཆ་རུ་གྱུར་དང་འགྱུར་གྱིན་
ཡོད་ལ། ལྷག་པར་སྤྲུལ་སྐུ་ཆེན་པོའི་མཚན་འཛིན་དག་གིས་གཙོས་པའི་ཆོས་ཕྱོགས་
ཀྱི་མི་སྣ་ཆེ་གྲས་དག་ནི་དེའི་ཐད་ཀྱི་ཚབ་མཚོན་ལྟ་བུར་ཆགས་ཡོད་པ་རེད། །
འོན་ཀྱང་། དགའ་འོས་པ་ཞིག་ལ། མཁན་ཆེན་འཇིགས་མེད་ཕུན་ཚོགས་མཆོག་
ནི། མི་གཙང་བའི་ཁོར་ཡུག་འདིའི་ཕྱི་ནང་གསང་གསུམ་ནས་མཚམས་མི་ཆད་པར་
ཡོང་བའི་བཙན་གནོན་གྱིས་མ་ཐུལ་ཞིང་། བསླུ་བྲིད་ཀྱིས་མ་ཁུག་པའི་སྐྱེས་བུ་སྙིང་
རུས་ཅན་ཉུང་ངུ་ཞིག་མཆིས་པ་དག་གི་གྲལ་ན་ལྗིད་ཏིག་གེར་བཞུགས་ཡོད། དེ་ཡང་
གནོད་སེམས་ཀྱི་ཀུན་སློང་འཆང་བའི“སྒྱུ་མ་མཁན་དག་གིས་ནི། གྲུབ་མཐའི་འགལ་
བ་སོགས་བེད་སྤྱོད་འོས་པ་ཇི་སྙེད་བེད་སྤྱད་དེ། ཁོང་ཉིད་ལམ་གཞན་ཞིག་ཏུ་ཁྲིད་
ཐབས་ཀྱི་ཉེར་བསྡོགས་ཅི་རིགས་བརྩམས་མྱོང་ཞིང་། གཡོ་དང་། སྒྱུ་དང་། ཐབས་
དང༌། འཕྲུལ་སྣ་ཚོགས་ཀྱི་སྒོ་ནས་ཁོང་ལ་མི་མངོན་པའི་གནོན་ཤུགས་མང་བོ་སྤྱད་
རབས་འདུག་ན་ཡང་། ཁོང་ནི་ག་དུས་ཡིན་ན་སངས་རྒྱས་ཀྱི་བསྟན་པ་དང་། བོད་
གངས་ཅན་པའི་རྩ་དོན་ལ་གནོད་པའི་ལས་ཀྱི་སྦྱོར་བ་ཕྲ་མོ་ཙམ་ལའང་མི་ཞུགས་པའི་
རྡོ་རྗེའི་དམ་བཅའ་ལས་ཟུར་ཙམ་ཡང་འདའ་མ་མྱོང་ཕྱིར། ཁོང་ཚོའི་མོས་འདུན་ལྟར།
མི་རིགས་འདིའི་མགོ་བརྡུང་བྱེད་དང་། ནང་དཀྲུག་བྱེད་ཀྱི་ལག་ཆ་ཞིག་ཏུ་བསྒྱུར་
གཏན་ནས་མ་ནུས་པའི་རྣམ་ཐར་འོད་དཀར་གྱི་ཕྲེང་བ་གངས་རིའི་རྒྱན་དུ་སྤྲོས་ཡོད་
པ་རེད།
A



— – འཇིགས་མེད་ཕུན་ཚོགས་འབྱུང་གནས།
དེ་བཞིན་དུ་ཡང་ཁོང་གིས། བོད་ཀྱི་ཆོས་བརྒྱུད་གྲུབ་མཐའ་སོ་སོའི་རྗེས་སུ་
འཇུག་པ་ཀུན་ཀྱིས་ཐུགས་སྣང་གཤིན་པོའི་ངང་ཕན་ཚུན་གུས་བཀུར་བརྩི་འཇོག་ཞུ་
རྒྱུ་ནི། མི་རིགས་འདིའི་སྲིད་འབྱོར་རིག་གསུམ་གང་ཐད་ནས་བདེ་དགེ་ལེགས་ཚོགས་
ཀྱི་རྩ་བ་ཉག་གཅིག་ཡིན་པ་ཐུགས་ལ་བརྣགས་ཏེ། དེའི་ཕྱོགས་སུ་ཡང་མིག་དཔེར་
འོས་པའི་མཛད་འཕྲིན་དང་བ་འདྲེན་པ་མང་དུ་གནང་མྱོང་བའི་བདེན་པ་ནི་གཟུར་
གནས་ཀུན་ལ་མཐུན་སྣང་དུ་གྲུབ་ཡོད་པ་འདི་ག་རེད། །
དེས་ན། མཁན་ཆེན་མཆོག་གིས་མི་ཡུལ་དུ་བཞག་པའི་ཞལ་ཆེམས་དེ་ལ་དགོས་
དོན་ཤིན་ཏུ་ཆེ་སྟེ། དེང་གི་སྤྲུལ་སྐུའི་ཁྲོད་ཀྱི་བརྒྱ་ཆའི་དགུ་བཅུ་ལྷག་ནི་སྐྱེ་ཕྲེང་སྔ་མ་
རྗོད་མཁན་ཤ་སྟག་ཡིན་པ་ལས། སྐྱེ་ཕྲེང་སྔ་མ་རྒྱན་མཁན་གྱི་སྤྲུལ་སྐུ་ཞིག་སྟོང་ཆའི་
གཅིག་ཙམ་ལས་མི་འབྱུང་བ་དེ་མཐོང་ཆོས་མངོན་སུམ་ཡིན་པས། ཆོས་རྗེ་འཇིགས་
མེད་ཕུན་ཚོགས་མཆོག་ལའང་སྤྲུལ་སྐུ་ཞིག་བཙལ་བའི་དབང་དུ་བྱས་ན་ནི། དེས་ཀྱང་
ཁོང་གི་མཛད་པ་རླབས་ཆེན་དག་རེ་རེ་ནས་མི་བརྗོད་པའི་ངེས་པ་གཏན་ནས་མེད་
ཕྱིར། སྤྲུལ་སྐུ་ཞིག་ངོས་འཛིན་དུ་མ་བཅུག་པས་ནི། ཇི་སྲིད་བསྐལ་པའི་བར་དུ་ཁོང་
ཉིད་ངེས་དོན་ཆོས་ཀྱི་སྐྱེས་བུ་དམ་པ་ཞིག་ཡིན་པའི་སྣང་བརྙན་འགྱུར་རྒྱུ་མེད་པར་
ཆགས་ཡོད།
ཁོང་གིས་སྐུ་ཚེ་གང་བོར་ཐུགས་སྟོབས་བརྟན་པོ་དང་བློ་གྲོས་གསལ་བོའི་སྒོ་
ནས། བསྟན་པ་དང་འགྲོ་བར་ཕན་པའི་རྣམ་ཐར་ལེགས་པོར་བསྐྱངས་པའི་མཐུ་ལས།
གཟུར་གནས་བློ་ལྡན་རབ་ཏུ་མང་བོའི་སེམས་གཏིང་ན་ཁོང་ནི་རྩ་དོན་ལྡན་པའི་སྐྱེས་
བུ་སྙིང་རུས་ཅན་ཞིག་ཡིན་པའི་མཐོང་སྣང་ཆགས་ཡོད་པ་འདི་ལྟ་ན། ནམ་ཉི་མ་ཞིག་
ལ། མཁན་ཆེན་མཆོག་གི་མཚན་འཛིན་པའི་མི་གཞན་ཞིག་ཡོང་ནས། ཁོང་གི་མཚན་
སྙན་བེད་སྤྱད་དེ་དད་ལྡན་མང་ཚོགས་ཀྱི་རྫས་ལ་ངོམ་མེད་དུ་ལོངས་སྤྱད་ཅིང་། བསྟན་
འགྲོའི་ཕན་བདེ་ལ་ཤས་ཙམ་ཡང་སེམས་ཁུར་མི་བྱ་བར་རང་དོན་འབའ་ཞིག་བསྒྲུབ་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦–
པ་ལ་གཡེངས། ད་དུང་གཞན་གྱི་ལག་ཆར་གྱུར་ཏེ། མཁན་ཆེན་ཁོང་ཉིད་ཀྱིས་རྔུལ་
ཆུ་གཏོར་གྱིན་དཀའ་སྡུག་ཆེན་པོས་བསྲུངས་པའི་དམ་བཅའ་རྣམས་བཤིག རང་
ལུགས་དག་ཀྱང་དོར། རྩ་དོན་ཐམས་ཅད་ཀྱང་གཏོར་བཞག་ན་ནི། ཁོང་ལ་དད་པའི་
མང་ཚོགས་ཁྲི་སྟོང་མང་བོས་ཅི་ཞིག་བྱའམ། ཁོང་ལ་གུས་པའི་སྐྱེ་བོ་དཔྱོད་ལྡན་དག་
གིས་ཅི་ཞིག་སྨྲའམ། །
སྐྱེས་ཆེན་གནམ་འདྲ་བ་རེའི་ཤུལ་དུའང་སྤྲུལ་སྐུ་ཐན་ལྟས་དེ་འདྲ་འབྱུང་སྲིད་
དང་མི་སྲིད་ནི་ནམ་ལངས་ཉི་ཤར་མ་ཡིན་ནམ། གང་ལྟར་མཁན་ཆེན་མཆོག་གི་རྗེས་
སུ་ནི། ཁོང་གི་མཚན་བཟུང་སྟེ་ཞབས་འདྲེན་མཁན་ཞིག་གཏན་ནས་འབྱུང་རྒྱུ་མེད་
པར་བྱས་ཟིན་པས། སྤྲུལ་སྐུ་ངོས་འཛིན་དུ་མ་བཅུག་པ་དང་ངོས་མ་བཟུང་བ་ནི་སྤྱི་
སྒེར་གཉིས་ཆ་ནས་བཀའ་དྲིན་རི་བོས་མི་ཐེག་པ་ཞིག་རེད་ཨང་། །
དེ་ལས་ཀྱང་གལ་ཆེ་བ་ཞིག་ཡོད་པ་ནི། མཁན་ཆེན་ཁོང་ལ་སྤྲུལ་སྐུ་ངོས་འཛིན་
དུ་མ་བཅུག་པས་ནི། བླ་རུང་ཆོས་སྒར་ཆེན་མོར་སྤྲུལ་སྐུའི་ལམ་ལུགས་དང་འབྲེལ་བའི་
དགོན་བདག་གི་སྲོལ་རང་བཞིན་གྱིས་མེད་པར་ཆགས་པ་དེ་ཉིད་ཡིན་ཏེ། བོད་ཀྱི་
དགོན་པ་ཕལ་མོ་ཆེ་ནི་ལམ་སྲོལ་དེའི་སྟེང་ནས་འགྲོ་བཞིན་པ་ཡིན་པས། དགོན་པ་སོ་
སོའི་ཁ་དབང་རྐྱེན་གསུམ་ཐམས་ཅད་བྱིས་པ་སེམས་མི་ཤེས་པ་ཞིག་ལ་ཕུལ་ཏེ། དེ་
རིམ་གྱིས་ནར་སོན་པ་ན་ཆོས་ཤེས་མིན་དང་། ཁྱིམ་ཐབ་ཡོད་མེད། འཇོན་ནུས་ཆེ་
ཆུང་སོགས་གང་ལ་ཡང་ལྟོས་མེད་དུ་ཚེ་གང་བོར་དགོན་པའི་དབང་ཤུགས་འཛིན་སྲོལ་
དེས། དགོན་པ་དེ་དག་ལ་འབྲས་བུ་ཅི་ཞིག་བསྐྱེད་དང་སྐྱེད་ཀྱིན་པའི་ཚུལ་རྒྱས་པར་
གླེང་མི་དགོས་པར་བཤམས་འདུག་པ་རེད།
མཁན་ཆེན་མཆོག་གི་བཀའ་དྲིན་གྱི་མཐུ་ལས། བླ་རུང་ཆོས་སྒར་ལ་ནི་དེ་འདྲའི་
སྲོལ་ལུགས་རྩ་བ་ནས་བཙུགས་མེད་པས། དགོན་པའི་འཛིན་སྐྱོང་དོ་དམ་གྱི་ལས་སྒོ་
ཀུན་དམ་པའི་ཆོས་འདུལ་བ་དང་མཐུན་པར་དམངས་གཙོའི་ལམ་སྲོལ་ཐོག་ཏུ་འགྲོ་



༽nnv=འཇིགས་མེད་ཕུན་ཚོགས་འབྱུང་གནས།
ཐུབ་པའི་རྩ་བའི་རྨང་གཞི་བསྐྲུན་ཡོད་པ་རེད། །
རེད་དེ། སྐྱེས་ཆེན་གང་གི་དགོངས་འདུན་དང་འཕྲིན་ལས་ཀྱི་མཇུག་ལེགས་
པོར་སྐྱོང་ནུས་མིན་ནི་རྗེས་རབས་པའི་བློ་གྲོས་དང་སྙིང་སྟོབས་ལ་རག་ལས་ཡོད་པས།
བླ་རུང་ཆོས་སྒར་ཆེན་མོར་མཚོན་ན་ཡང་། འཛིན་སྐྱོང་དོ་དམ་གྱི་བྱ་གཞག་རྣམས་
ལམ་གང་འདྲ་ཞིག་གི་སྒང་དུ་ཕེབས་མིན་ནི་ད་རུང་རེ་ཞིག་ཁ་ཚོན་གཅོད་དཀའ་བར་
སེམས་སོ། །
གསུམ། སྤྲུལ་སྐུའི་ལམ་ལུགས་ཀྱི་ངོ་བོ།
དེ་ལྟར་མཁན་ཆེན་རིན་པོའི་ཞལ་ཆེམས་དེའི་དགོངས་པ་ནི། བོད་ཀྱི་སྤྲུལ་སྐུའི་
ལམ་ལུགས་རྒྱུན་སྐྱོང་རིགས་མིན་གྱི་གནད་དོན་དང་ཐད་ཀར་འབྲེལ་བ་ཡོད་པས།
ཞལ་ཆེམས་དེའི་དགོས་དོན་གླེང་བའི་འཕྲོས་བཤད་ཀྱི་ཚུལ་དུ། ངས་ཀྱང་སྤྲུལ་སྐུའི་
ལམ་ལུགས་ཀྱི་ངོ་བོ་མདོ་ཙམ་བཤད་པར་འདོད་དོ། ། །
མ་གཞི་གོང་ས་ལྔ་བ་ཆེན་པོ་དང་། གུང་ཐང་བསྟན་པའི་སྒྲོན་མེ། རྫ་དཔལ་
སྤྲུལ་སོགས་སྔར་གྱི་སྐྱེས་བུ་དམ་པ་རེ་འགས་ཀྱང་སྤྲུལ་སྐུའི་སྐོར་ལ་སུན་འབྱིན་གྱི་གསུང་
ཚིག་ཉུང་ཟད་རེ་བསྩལ་མྱོང་ན་ཡང་། ཁོང་རྣམ་པས་ནི་སྤྲུལ་སྐུ་སྒེར་བ་རེ་ཟུང་གི་བྱ་
སྤྱོད་སུན་འབྱིན་གྱི་ངོས་ནས་གསུང་ཐར་ཐོར་རེ་བུད་པ་ཙམ་ལས། སྤྲུལ་སྐུའི་ལམ་
ལུགས་ཀྱི་སྤྱིའི་རྒྱུ་འབྲས་རྐྱེན་གསུམ་ལ་ཕྱིར་རྟོག་གནང་མེད། །
དེ་བཞིན་ཉེ་དུས་ཤིག་ནས་བཟུང་། གྲྭ་བ་སློབ་གཉེར་བའི་སྡེ་དང༌། སྐྱ་བོ་ཤེས་
ལྡན་པའི་སྡེ་གཉིས་ཆ་ནས་སྤྲུལ་སྐུའི་སྐོར་ལ་གླེང་སློང་དགག་སྒྲུབ་ཚ་ཚ་འུར་འུར་དུ་
བྱུང་དང་འབྱུང་གིན་འདུག་མོད། དེ་དག་ཕལ་མོ་ཆེས་ཀྱང་སྤྲུལ་སྐུ་སྒེར་བ་རེ་ཟུང་གི་
བྱ་སྤྱོད་ལ་སྡིག་དམོད་གཏོང་གིན་པ་ལས། ལམ་ལུགས་འདིའི་གྲུབ་རྐྱེན་དང་། གནས་
རྐྱེན་སོགས་ལ་རེ་རེ་ནས་དབྱེ་ཞིབ་བྱས་པའི་བརྩམས་ཆོས་རབ་ཏུ་དཀོན་ཏེ་རྒྱུ་མཚན་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། wv
ཅི་ཡིན་ཆ་མ་འཚལ། །
གང་ལྟར། ཁོ་བོས་ཀྱང་རྩོམ་ཐུང་འདིའི་ནང་། སྤྲུལ་སྐུའི་ལམ་ལུགས་ཀྱི་ཐོག་
མའི་འབྱུང་རྐྱེན་སོགས་ལ་ལོ་རྒྱུས་དང་སྦྱར་ནས་ཞིབ་ཚགས་ལྡན་པའི་དབྱེ་ཞིབ་བྱ་རྒྱུ་
མིན་ཏེ། དེ་ལྟར་བྱས་ན་གྲུབ་མཐའི་ཆགས་སྡང་འདྲེན་སྲིད་པ་སོགས་ཀྱི་དགག་བྱ་
འཕེལ་བར་དོགས་པས། སྤྲུལ་སྐུའི་ལམ་ལུགས་སྤྱིའི་ཁྱད་ཆོས་དང་། རང་བཞིན་འགའ་
ཞིག་བསྡོམས་ཏེ་གཅིག་ཤེས་ཀུན་གྲོལ་ཡོང་ཐབས་ལ་འབད་ཀྱི་ཡིན། །
དེ་ལ་བོད་ཀྱི་སྤྲུལ་སྐུ་ངོས་འཛིན་གྱི་ལམ་ལུགས་འདི་ནི། རྒྱ་གར་འཕགས་པའི་
ཡུལ་སོགས་ནང་བསྟན་དར་བའི་རྒྱལ་ཁབ་དང་ཡུལ་གྲུ་གཞན་གང་དུ་ཡང་བྱུང་མྱོང་
མེད་པའི་སྲོལ་ལུགས་དམིགས་བསལ་བ་ཞིག་ཡིན་པ་མ་ཟད། འགྲེལ་བཤད་ཇི་ལྟར་
རྒྱག་དགོས་མི་ཤེས་པའི་རིག་གནས་སྣང་ཚུལ་ཤིན་ཏུ་འགལ་འདུ་ཅན་ཞིག་ཀྱང་ཡིན་
པས། ཕྲན་ལ་མཚོན་ན་ཡང༌། སྐབས་དང་སྐབས་སུ་མི་རིགས་གཞན་གྱི་མིས་སྤྲུལ་
སྐུའི་ཆེ་ཆུང་ཇི་ལྟར་དབྱེ་དགོས་པ་རེད”དང་། “སྤྲུལ་སྐུ་ཇི་ལྟར་ཆེ་ན། ཆོས་ཀྱི་རྟོགས་
པ་དེ་ལྟར་མཐོ་བ་ཨེ་རེད་”དང་། “ཆོས་པ་བཟང་ངན་སྤྲུལ་སྐུ་ཡིན་མིན་གྱིས་འབྱེད་
དགོས་པ་ཨེ་རེད”དང་། “ཁྱོད་ཚོ་གྲྭ་བ་རྣམས་སྤྲུལ་སྐུར་འགྱུར་བ་ལ་སྡུག་རུས་དང་
ཉམས་ལེན་ཇི་ཙམ་བྱ་དགོས་པ་རེད་”སོགས་ཀྱི་དྲི་བ་བཀོད་པ་ན། ལན་ཇི་ལྟར་བརྒྱག་
དགོས་མི་ཤེས་པའི་དཀའ་ངལ་ཞིག་རང་བཞིན་གྱིས་ཡོང་གིན་འདུག་མོད། ཞིབ་ཏུ་
བསམ་དུས། དཀའ་ངལ་དེ་ནི་སྤྲུལ་སྐུའི་ལམ་ལུགས་རང་སྟེང་གི་འགལ་འདུ་ཡིས་
བསྐྱེད་པ་ཞིག་ལས། རང་གི་ཤེས་ཡོན་གནས་ཚད་ཀྱི་དབང་གིས་མིན་པ་ཤེས་སོང་།
ཅིའི་ཕྱིར་ན། བོད་ཀྱི་སྤྲུལ་སྐུ་ངོས་འཛིན་གྱི་ལམ་སྲོལ་འདི། སངས་རྒྱས་པའི་
ཆོས་ཀྱི་ལྟ་དགོངས་དང་མཐུན་པ་ཞིག་རེད་ཟེར་དགོས་ན་དཀའ་སྟེ། ཡུལ་དུས་གནས་
སྐབས་ཀུན་ཏུ་འདི་ནི་ཆབ་སྲིད་ཀྱི་དམིགས་ཡུལ་དང༌། དཔལ་འབྱོར་གྱི་དམིགས་ཡུལ།
དབང་སྒྱུར་གྱི་དམིགས་ཡུལ་སོགས་དང་རོ་གཅིག་ཏུ་འདྲེས་པའི་ལས་ཀ་ཞིག་ཏུ་གྱུར་



པ༽/v=འཇིགས་མེད་ཕུན་ཚོགས་འབྱུང་གནས།
ཡོད་པ་དང་། ལམ་ལུགས་འདི་ཉིད་ཀྱི་འཕྲིན་ལས་སྐད་ཅིག་ཉིད་ལ་བོད་ཡུལ་མཐའ་
དབུས་ཀུན་ཏུ་ཁྱབ་དོན་ཡང་། དམིགས་ཡུལ་དེ་དག་སྙིང་བོར་བཟུང་ཡོད་པ་ཚོས་
ཐབས་དང་སྒྱུ་སྣ་ཚོགས་བསྟེན་པའི་དབང་གིས་ཡིན་ལུགས་ལོ་རྒྱུས་དེབ་ཐེར་དང་།
མཐོང་ཐོས་མྱོང་གསུམ་གྱིས་བདེན་དཔང་བྱ་ནུས་པ་ཞིག་ཏུ་ཆགས་ཡོད་པས་སོ། ། །
ཡང་། ལམ་སང་སྤྲུལ་སྐུའི་ལམ་ལུགས་ནི་ཆབ་སྲིད་དབང་སྒྱུར་སོགས་ཀྱི་དགོས་
མཁོ་རུ་བསྐྲུན་པའི་ཐོན་རྫས་ཙམ་ལས་ནང་བའི་ཆོས་རྣལ་མ་དང་རྦད་དེ་འབྲེལ་བ་
མེད་དོ་ཞེས་སྨྲ་དགོས་ན་ནི། ཕྱི་རྣམ་པའི་ཆ་ནས་བལྟས་ན། འདི་ནི་ནང་བའི་སྐྱེ་བ་སྔ་
ཕྱིའི་ལྟ་བ་ལ་གཞི་འཛིན་གྱིན་པའི་བཟོ་ལྟ་ཞིག་དང་བཅས་ཤིང་། དཀོན་མཆོག་ལ་
བདེན་སྟོབས་བརྗོད་པའི་སྟེང་ནས་བཙལ་གྱིན་པའི་ཚུགས་ཀ་ཞིག་ཀྱང་ལྡན་པ་སོགས།
ཆོས་ཀྱི་ཕྱི་གོས་མཐུག་པོ་ཞིག་གིས་བསྒྲིབས་ཡོད་ཕྱིར། དེ་ལྟར་ཡང་གྲྭ་བ་ཞིག་གིས་
ལབ་མི་བདེ་བ་ལྟ་བུར་གྱུར་ཡོད།
དེ་འདྲའི་ལམ་སྲོལ་མཚར་བོ་འདི། བོད་མི་ཚོས་གཙུག་ཏུ་བཀུར་ཞིང་རྒྱན་དུ་
མཆོད་ནས་ལོ་ངོ་དྲུག་བརྒྱ་ལྷག་འདས་པའི་ལོ་རྒྱུས་ལ་ཕྱིར་འཁོར་ཏེ་བལྟས་ན། ཐུན་
མོང་མིན་པའི་རིག་གནས་སྣང་ཚུལ་འདིས་ནི། བོད་ཀྱི་ནང་བསྟན་དགོན་སྡེ་སོ་སོ་ལ་
ཆོས་མཐུན་ལུགས་མཐུན་གྱི་འཛིན་སྐྱོང་ལམ་ལུགས་ཤིག་ཆགས་མི་ཐུབ་པར་བྱས་ཡོད་
ལ། བོད་མི་རིགས་ཀྱི་སྤྱི་ཚོགས་སྒྲིག་གཞི་དེ། ལྷ་ཆོས་མི་ཆོས་གཉིས་ཀར་འགལ་བའི་
ཡ་མ་བརླ་ཞིག་ཏུ་བསྒྱུར་ཡོད་པ་མཐོང་། །
ཇི་ལྟར་ཞེ་ན། ་་མ་བསླབ་པ་ལ་ཀུན་མཁྱེན་དུ། །བགྲོད་ན་རྒྱུ་འབྲས་ག་ལ་
བདེན། །”ཞེས་པ་ནི། གནའ་དེང་གི་ནང་བའི་མཁས་གྲུབ་ཀུན་ཀྱིས་ཐུན་མོང་དུ་ཁས་
ལེན་པའི་མཚན་ཉིད་ཀྱི་ལྟ་བ་ཞིག་ཡིན་ལ། སྐྱེས་བུ་དམ་པ་དག་གིས་སྐད་ཅིག་ལའང་
འདོར་མི་ཕོད་པའི་མི་ཚེའི་ཉམས་ལེན་ཞིག་ཡིན་པའང་ལྟ་ཅི་སྨོས་རེད། དྲང་མོར་
བཤད་ན། རྒྱུ་འབྲས་ཀྱི་གནས་ལུགས་དེ་ཙམ་ནི་ནང་བ་ཙམ་དུ་མ་ཟད་འཛམ་གླིང་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། wv
སྤྱིའི་ཤེས་ཡོན་སློབ་གསོའི་ཁྲོད་ཀྱི་རྒྱུན་ཤེས་ཤིག་ལས་མ་འདས་ན་ཡང་། བོད་ཀྱི་སྤྲུལ་
སྐུའི་ལམ་ལུགས་ནི། ཀ་ཁ་དག་མོ་ཞིག་ཀྱང་སྐྱོར་མི་ཤེས་པའི་བྱིས་པ་ཞིག་ཤེས་བྱ་ཀུན་
མཁྱེན་གྱི་ཚད་དུ་འཇོག་ཅིང་། དེ་ལྟར་ཡིན་ནོ་ཞེས་ཁས་ལེན་དགོས་པའི་ལམ་ལུགས་
ཤིག་ཡིན་པས། ལམ་ལུགས་དེས་ནི། བོད་ས་སྟོད་སྨད་ཀུན་ཏུ་ཅི་ཡང་མ་བསླབ་གང་
ཡང་མི་ཤེས་པའི་“ཚད་མའི་སྐྱེས་བུ”ཤིན་ཏུ་མང་བོ་ཞིག་བསྐྱེད་དེ། མི་རིགས་གཞན་
གྱི་སྡུན་ནས་ཇི་ལྟར་ལབ་དགོས་མི་ཤེས་པའི་ངོ་ཚ་མི་འཁུར་ཐུ་མེད་དུ་གྱུར་ཡོད་ལ།
མི་རིགས་རང་གི་ནང་དུ་ནི་ཡུལ་གྲུ་སོ་སོར་ལོང་བས་ལམ་ཁྲིད་བྱེད་ཀྱིན་པ་འདྲ་བའི་
སྣང་ཚུལ་ངུ་བྲོ་བ་ཤིན་ཏུ་མང་བོ་སྔ་གཞུག་ཏུ་བྱུང་དང་འབྱུང་གིན་ཡོད་དོ། །
དེ་བཞིན་དུ་དེང་གི་དཔལ་ཡོན་གྱི་སྤྱི་ཚོགས་ནང་དུ། “རིན་མེད་ཟ་རྐྱང་གི་ཁ་
ཟས་ཤིག་གླིང་ན་མེད་པ་ནི། མི་རྣམས་ཀྱིས་མ་མཐར་ངེས་དགོས་པའི་འཚོ་གནས་ཀྱི་
གཏན་ཚིགས་ཤིག་ཏུ་གྲུབ་ཡོད་ཚོད་དེ། བོད་ཀྱི་སྤྲུལ་སྐུའི་ལམ་ལུགས་ནི། དམིགས་
བསལ་གྱི་མི་ཚོགས་ཤིག་གིས་རིན་མེད་ཟ་རྐྱང་གི་ཁ་ཟས་དང་། རིན་མེད་སྐོར་རྐྱང་གི་
རླངས་འཁོར། རིན་མེད་འདུག་རྐྱང་གི་བླ་བྲང་སོགས་གང་འདོད་དུ་སྤྱད་རུང་བའི་
ལམ་ལུགས་ཤིག་ཡིན་པས། ལམ་ལུགས་དེས་ནི། ཡི་དྭགས་འདྲ་བའི་མི་སེར་དཀྱུས་མ་
ཚོས་རྔུལ་ཁྲག་གིས་བསྒྲུབས་པའི་རྒྱུ་ནོར་ཕྲན་ཚེགས་དག་ཀྱང་། ནོར་ལྷ་མི་གཟུགས་
སུ་ཤར་བ་དང་གཉིས་སུ་མེད་པའི་སྤྲུལ་ཕྱུག་ཚོ་ལ་ཕུལ་དང་འབུལ་གྱིན་པའི་སྦྱིན་པ་
གཏོང་སྟངས་ངོ་མཚར་ཅན་དེ་བསྐྱེད་ཡོད་ལ། སྤྲུལ་སྐུ་ཟེར་བའི་མིང་དེ་བཏགས་ཕྱིན་
ནས། ཆོས་ལ་རབ་ཏུ་བྱུང་བའི་དགེ་འདུན་པ་ཞིག་ཡིན་རུང་། རྒྱུ་ནོར་དབང་ཐང་རེ་
མེད་ན་ངོ་ཚ་དགོས་པ་ལྟ་བུའི་རིན་ཐང་ལྟ་བ་ཞིག་ཀྱང་ཆགས་སུ་བཅུག་ཡོད་པས།
ཆོས་གོ་ཆོད་ན་སྤྲུལ་གོ་མི་ཆོད། སྤྲུལ་གོ་ཆོད་ན་ཆོས་གོ་མི་ཆོད་པའི་རིན་ཐང་ལྟ་བ་
འགལ་འདུ་ཅན་དེའི་བར་ནས་དགེ་འདུན་པ་ན་ཆུང་ཅི་ཙམ་ལོག་ལམ་དུ་གཡུགས་
པའི་གྲངས་ཀ་སུ་ཡིས་ཤེས་སམ།
SVOI



— oc=འཇིགས་མེད་ཕུན་ཚོགས་འབྱུང་གནས།
ཡང་། ཆོས་འདུལ་བའི་གུས་སྲོལ་ལྟར་ན། བསླབ་པ་གཞོན་པས་བསླབ་པ་རྒན་
པ་ལ་ཕྱག་འཚལ་བ་ལས། བསླབ་པ་རྒན་པས་བསླབ་པ་གཞོན་པར་ཕྱག་འཚལ་བའི་
སྲོལ་ལར་ནས་མ་མཆིས་ན་ཡང་། བོད་ཀྱི་སྤྲུལ་སྐུའི་ལམ་ལུགས་ནི། དགེ་ཚུལ་ཡང་མ་
བསྒྲུབ་པའི་བྱིས་པ་རེ་ཁྲི་མཐོན་པོ་ལ་བཀོད་དེ། དགུང་ལོ་བརྒྱད་ཅུར་སོན་པའི་གནས་
བརྟན་ཚུན་ཆད་ཀྱིས་ཕྱག་འཚལ་མཆོད་འབུལ་བྱ་དགོས་པའི་ལམ་ལུགས་ཡིན་པས།
ལམ་ལུགས་དེས་ནི། རང་རེའི་“ཆོས་མཐུན་བཀུར་བསྟིའི་བཞུགས་གྲལ་གོ་ལོག་ཏུ་
བསྡེབས”ཏེ། ངེས་འབྱུང་དང་སྙིང་རྗེ་སོགས་ཀྱི་ཉམས་ལེན་ཕར་ཟད། དཀོན་མཆོག་
གསུམ་གྱི་ངོ་བོ་དང་གྲངས་འདྲེན་ཙམ་ཡང་ལེགས་པོར་འཇོག་མི་ཤེས་པ་དག་ལ། ངེས་
པ་དོན་གྱི་གནས་བརྟན་དགེ་བའི་བཤེས་གཉེན་མཁས་བཙུན་བཟང་གསུམ་འཛོམས་
པ་ཚོས་པུས་མོ་བཙུགས། ཐལ་མོ་སྦྱར། གསོལ་བ་གདབ་དགོས་པ་བྱས་ཡོད་པས། ཟབ་
རྒྱས་ཆོས་ཀྱི་བླང་དོར་ལེགས་པར་མཁྱེན་པ་དག་ལ་ཆོས་དང་མཐུན་པའི་ལམ་སྟོན་
པའི་ཐོབ་ཐང་བྲལ་ཞིང་། ནང་ཆོས་ཀྱི་དགོངས་པའི་ཟུར་ཙམ་ཡང་མི་ཤེས་པ་ཁ་ཅིག་
གིས་འདི་ཕྱི་དངོས་སྟོན་བྱེད་ཀྱིན་པའི་ལྟད་མོ་དགོད་བྲོ་བས་ཁྱབ་ནས་ཡོད། །
ད་རུང་། མཁས་ཆེན་གནམ་འདྲ་བ་རེའི་སྤྲུལ་སྐུ་ཡིན་ཟེར་ནས་བླུན་པོ་ཅི་ཡང་
མི་ཤེས་པ་རེ་ཡིན་མདོག་གིས་འགྱིང་གི་འགྲོ་བ་དང་། བྱང་ཆུབ་ཀྱི་སེམས་མངའ་བའི་
རྒྱལ་སྲས་སྐྱེས་བུ་དམ་པ་རེའི་སྤྲུལ་སྐུ་ཡིན་ཟེར་བ་ཁ་ཅིག་ཞེ་སྡང་ཕྲག་དོག་གིས་འཚིག་
གིན་པ་སོགས་མཐོང་ལམ་ལ་ཤར་ཡོང་དུས། ཨ་ཙི། བོད་ཀྱི་སྤྲུལ་སྐུའི་ལམ་ལུགས་འདི་
ནི། སྐྱེ་བ་སྔ་ཕྱི་ཡོད་པའི་སྒྲུབ་བྱེད་དུ་མི་འགྲོ་བ་མ་ཟད། ལྡོག་སྟེ་སྐྱེ་བ་སྔ་ཕྱི་མེད་པའི་
སྒྲུབ་བྱེད་དུ་འགྲོ་བ་མིན་ནམ་སྙམ་དུ་ཡང་འཆར་གྱི་འདུག
དེ་ཡང་དགོན་པ་ཞིག་གིས། མཁས་བཙུན་བཟང་གསུམ་འཛོམས་པའི་ཆོས་པ་
རྣམ་དག་གཅིག་སྐྱེད་སྲིང་བྱ་དགོས་ན་མི་ལོ་ཉི་ཤུའི་དུས་ཚོད་ཀྱིས་འདང་མིན་ཐེ་ཚོམ་
ཡིན་ན་ཡང་། རྩམ་རིལ་ཁ་ཤས་དཀྲུགས་ཏེ་སངས་རྒྱས་དང་བྱང་སེམས་ཀྱི་སྤྲུལ་སྐུ་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། nor
བཅུ་ངོས་འཛིན་དགོས་རུང་། ཉིན་བཅུའི་དུས་ཚོད་ཀྱང་མི་དགོས་པས། སོ་སྐྱེས་
འཆིང་བ་ཀུན་ལྡན་རྣམས་ག་ལེ་ག་ལེར་ཐོས་བསམ་སློབ་གཉེར་གྱི་ལམ་ནས་ཇེ་བཟང་
ཇེ་ལེགས་སུ་བཏང་སྟེ་ཀུན་ཀྱིས་ཁས་ལེན་འཐོབ་པ་ཞིག་བྱ་བ་ལས། སྐད་ཅིག་ཉིད་ལ་
སངས་རྒྱས་བྱང་སེམས་ཅི་དགོས་དགོས་བསྐྲུན་ཆོག་པའི་“མྱུར་ལམ”འདི་སྟབས་བདེ་
ལ་ཟོར་ཡངས་པ་བདེན་དུ་མཆི་སྟེ། “རྩ་མ་ཟོས་པར་ལྕི་བ་གཏོང་ཐུབ་པའི་མྱུར་ལམ”
དེས་ནི་འུ་ཚོ་ད་སྔར་ལམ་གང་འདྲ་ཞིག་ཏུ་ཁྲིད་ཡོད་དམ། མ་འོངས་པར་ལམ་ཇི་
འདྲ་ཞིག་ཏུ་འཁྲིད་སྲིད་དམ། །
བོད་ལྟ་བུ་སེམས་གཙང་ལ་རྣམ་རིག་མི་སྐྱེན་ཞིང་། བརྟག་དཔྱད་མེད་པར་
དད་པ་བྱ་སླ་བའི་མི་རིགས་ཤིག་ལ་མཚོན་ན། སྒྱུ་མའི་འཁྲུལ་འཁོར་ཞིག་དང་མཚུངས་
པའི་ལམ་ལུགས་འདི་བེད་སྤྱད་ཚེ། མགོ་གནོན་བྱེད་དང༌། དབང་དུ་བསྡུ་བྱེད་ཀྱི་ལག་
ཆ་ལ་དེ་བས་ལྷག་པ་ཞིག་མི་འདུག་སྙམ་དུ་སོག་པོའི་རྒྱལ་ཕྲན་དག་དང་། མན་ཆིང་
གོང་མ་ཚོས་སྔ་ཙམ་ནས་ཁོང་དུ་ཆུད་པས། བོད་ཀྱི་ལམ་ལུགས་འདི་ལ་ཁོ་ཚོས་བདག་
པོ་རྒྱག་ཅི་ཐུབ་བྱས་པའི་ལོ་རྒྱུས་བྱུང་བ་རེད།
ཁག་མི་འདུག་སྟེ། བོད་ཀྱི་ཡུལ་ལུང་ཞིག་ཏུ་རང་ཕྱོགས་སུ་ལངས་པའི་སྤྲུལ་སྐུ་
ཆེ་གྲས་གཅིག་སྐྱེད་སྲིང་ཐུབ་ན། ཁྲི་དམག་གཅིག་དྲངས་པའི་ཤུགས་ལས་ཀྱང་ལྷག་
པ་དང་། སྤྲུལ་སྐུ་གཅིག་རང་ཕྱོགས་སུ་འགུག་པ་ལ་ནི་ཞྭ་མོ་རེ་སྤྲད། ཐམ་ཀ་རེ་སྦྱིན་
པ་ཙམ་གྱིས་འཐུས་པས། ཇི་འདྲའི་སླ་བ་ལ་སྙམ་དུ་མན་ཆིང་གོང་མ་ཚོར་དགའ་བ་
ཁོག་ཏུ་མི་ཆུད་པ་རེ་སྐྱེས་ལོས་ཡོད། །
ད་ལྟར་ཡང་དེ་བཞིན་ཏེ། ལམ་ལུགས་འདི་བདག་པོ་རྒྱག་རྒྱུར་དབང་སྒྱུར་
མཁན་རྣམས་ཧ་ཅང་སྤྲོ་སྣང་ཆེ་བའི་ཚུལ་ལ་ལྟོས་དང་། སྐུ་མདུན་ལྟ་བུར་མཚོན་ན།
“་ང་ལ་སྤྲུལ་སྐུ་མེད”ཅེས་གསུང་བའི་དབང་ཆ་ཡང་མེད་པའི་ཚོད་དུ་ལྷུང་ཡོད་དེ། བརྒྱ་
ལ་དེ་ལྟར་གསུངས་ཀྱང་འདི་བ་ཚང་གིས་ཅིག་བཙལ་མི་འཇོག་གམ། བཙལ་བ་དེ་



v=འཇིགས་མེད་ཕུན་ཚོགས་འབྱུང་གནས།
ཡང་བོད་ཀྱི་སྤྲུལ་རྒན་འགའི་ཐབས་རྩལ་ལ་བརྟེན་ནས་ཡུན་གྱིས་བོད་མི་མང་གིས་
ཀྱང་དེ་ལྟར་ཁས་ལེན་མི་འགྲོའམ།
དེས་ན། ཕྱོགས་གང་ནས་ཀྱང་རང་ལ་དགག་བྱ་ཆེ་ཞིང་། གཞན་ལ་དགོས་པ་
ཆེ་བའི་ལམ་ལུགས་འདི་འདྲ་ནི། ཅིས་ཀྱང་མཇུག་རྫོགས་པའི་ཕྱོགས་སུ་གོམ་པ་སྤོ་རྒྱུ་
ནི་ཁ་ཚ་དགོས་གཏུགས་ཡིན་གྱི། སྤྲུལ་སྐུ་ཡོད་ཚད་བསྟན་དགྲ་རེད། ཞབས་འདྲེན་
རེད་ཅེས་ནི་གཞི་ནས་མ་སྨྲས་སོ། །
བཞི། ལམ་ལུགས་འདི་མེད་ཀྱང་ཆོས་ཕྱོགས་ཀྱི་སྐྱེས་ཆེན་འཁྲུང་ཐུབ།
བོད་མིའི་སྤྱི་ཚོགས་ནང་དུ། སྤྲུལ་སྐུའི་ལམ་ལུགས་གནས་ཐུབ་པའི་རྒྱུ་རྐྱེན་ལ་
གཉིས་ཏེ། མིང་དེ་འདྲ་ཞིག་བཏགས་ཕྱིན་ནས་སངས་རྒྱས་གསོན་པོ་རང་ཡིན་པར་
ལྟ་བའི་མང་ཚོགས་རྨོངས་དད་ཅན་རྣམས་དང་བོ་དང་། གཞན་གྱི་སྐྱེ་བ་སྔ་ཕྱི་ངོས་
འཛིན་པ་ལ་ཐོགས་པ་མེད་པའི་“སྤྲུལ་སྐུ་བཟོ་སྐྲུན་པ་དག་ནི་གཉིས་པའོ། །དེ་ལས་སྔ་
མ་ནི་སྤྲུལ་སྐུ་གསོ་བའི་མ་དང་། ཕྱི་མ་ནི་སྤྲུལ་སྐུ་བསྐྱེད་པའི་མ་ཡིན་ལ། ཡང་བཤད་
ན། ཕྱི་མ་ཕལ་མོ་ཆེ་སྤྲུལ་སྐུ་ཤ་སྟག་ཡིན་པས། སྤྲུལ་སྐུ་ནི་སྤྲུལ་སྐུ་ལས་འཁྲུང་གི་ཡོད་
པ་རེད། །
དེས་ན། དམངས་ཀྱི་རྟོགས་པ་མཐུན་ཕྱོགས་སུ་སད་དེ། ལམ་ལུགས་འདིའི་
གནོད་སྐྱོན་སོགས་ངོས་ཟིན་པ་བྱུང་ན་རབ་དང་མཆོག་ཡིན་ཏེ། ཚོང་ར་མེད་པ་ན་
ཐོན་རྫས་མེད་འགྲོ་བ་ཆོས་ཉིད་ཡིན་མོད། རང་རེའི་ཡུལ་མི་སྤྱིའི་བློ་གྲོས་ཀྱི་སྨིན་སྟོབས་
ཚད་དེར་བསླེབ་རྒྱུར་ད་རུང་བར་ཐག་རིང་བོ་དགོས་ངེས་ཡིན་ནོ། ། ད་ནི་སྤྲུལ་སྐུ་ཆེ་
གྲས་ཚོས་རང་ཐོག་ནས་བསྟན་པ་དང་འགྲོ་བའི་དགོས་དོན་ལ་ཐུགས་བསམ་ཆེར་
བཞེས་ཀྱིས། སླད་ཕྱིན་གང་བྱུང་དུ་སྤྲུལ་སྐུ་མང་བོ་ངོས་འཛིན་འོས་མིན་གྱི་བརྟག་པ་
བྱས་ཏེ། མཁན་ཆེན་འཇིགས་མེད་ཕུན་ཚོགས་ལྟ་བུའི་མཛད་པ་བསྐྱངས་ན་སྙམ་པའི་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། w———————
རེ་བ་རི་ལས་ལྕི་ཡང་དེ་ལྟར་གནང་རྒྱུ་ཤིན་ཏུ་དཀའ་ཨང་། །
བོད་མི་མང་བོ་ཞིག་གི་སེམས་སུ། སྤྲུལ་སྐུའི་ལམ་ལུགས་མེད་པར་གྱུར་ན་ཆོས་
ཕྱོགས་ཀྱི་སྐྱེས་ཆེན་འཁྲུང་བའི་སྒོ་མེད་པར་སོང་བས། ཅི་བྱ་སྙམ་པའི་སེམས་ཁྲལ་ཡོད་
ཚོད་རེད། མི་ལོ་དྲུག་བརྒྱ་ལྷག་གི་རིང་ལ། སྐྱེས་ཆེན་ཡིན་མིན་རྩམ་རིལ་ལ་འདྲི་བའི་
གོམས་གཤིས་འཇགས་ཟིན་པའི་རང་རེར་མཚོན་ན། དེ་འདྲའི་དུངས་ཞེན་གྱི་རྣམ་
རྟོག་སྣ་ཚོགས་འཆར་བར་ཡང་ཁག་མི་འདུག །
འོན་ཀྱང་། དོན་དངོས་ལ་ནི། གནས་བརྟན་བཅུ་དྲུག རྒྱན་དྲུག་མཆོག་གཉིས།
གྲུབ་ཆེན་བརྒྱད་ཅུ་སོགས་འཕགས་ཡུལ་གྱི་མཁས་གྲུབ་རྣམས་དང་། བོད་དུ་ཡང་མཁན་
སློབ་ཆོས་གསུམ། ཀ་ཅོག་ཞང་གསུམ། མཁས་པ་མི་གསུམ། ས་ཆེན་གོང་མ་རྣམ་ལྔ།
བཀའ་རྒྱུད་མར་མི་དྭགས་གསུམ། ཀུན་མཁྱེན་དོལ་བོ་བུ་སློབ། རྗེ་ཙོང་བ་ཡབ་སྲས་
སོགས་རྒྱལ་སྲས་བྱང་ཆུབ་སེམས་དཔའ་དེ་དག་སུ་ཡང་སྤྲུལ་སྐུའི་ལམ་ལུགས་ལས་བྱུང་
བ་མ་ཡིན་པར། རྒྱལ་བའི་ལུང་རྟོགས་ཀྱི་བསྟན་པ་འཛིན་སྐྱོང་སྤེལ་གསུམ་གྱི་མཛད་
པ་དངོས་ཀྱི་སྟེང་ནས་སྐྱེས་བུ་དམ་པར་གྱུར་པ་ཤ་སྟག་རེད།
དེར་མ་ཟད། སྤྲུལ་སྐུའི་མཚན་ཐོབ་འཛིན་པའི་ཁྲོད་ཀྱི་སྐྱེས་མཆོག་དམ་པ་
རྣམས་ཀྱང་། ཁོང་རྣམ་པའི་མཁས་བཙུན་བཟང་གསུམ་གྱི་ཡོན་ཏན་ལ་བརྟེན་ནས་
བསྟན་འཛིན་གྱི་སྐྱེས་བུར་ཆགས་པ་ཡིན་གྱི། སྤྲུལ་སྐུ་ཞེས་པའི་མཚན་ཐོབ་ཙམ་ཁོ་ནས་
ནི་བཤད་སྒྲུབ་ཀྱི་བསྟན་པ་ཅི་ཞིག་སྐྱོང་ཐུབ་བམ། དེར་བརྟེན། སྤྲུལ་སྐུའི་ལམ་ལུགས་
མེད་པར་གྱུར་ཀྱང་དེས་ནི་ཆོས་ཕྱོགས་ཀྱི་སྐྱེས་ཆེན་འཁྲུང་བའི་སྒོ་ཁེགས་པ་ལྟ་ཅི། སྒོ་
ཇེ་ཡངས་སུ་བཏང་ཡོད་པ་ཡིན་ཏེ། དེའི་སྐོར་རྒྱས་པར་ཡིག་ཚོགས་ལ་འཇིགས་པས་
མ་གླེང་ངོ༌། །
འོ་ན། འབྱུང་འགྱུར་གྱི་དུས་ཚོད་ནང་། ནང་བསྟན་པའི་སྡེ་ནས་སྐྱེས་བུ་དམ་
པ་ཡིན་མིན་གྱི་ངོས་འཛིན་ཇི་ལྟར་བྱ་ཞེ་ན། བཅོམ་ལྡན་འདས་རང་གིས། “དུ་བ་



— —འཇིགས་མེད་ཕུན་ཚོགས་འབྱུང་གནས།
ལས་ནི་མེར་ཤེས་དང་། །ཆུ་སྐྱར་ལས་ནི་ཆུར་ཤེས་བཞིན། ། བྱང་ཆུབ་སེམས་དཔའ་བློ་
ལྡན་གྱི། །རིགས་ནི་མཚན་མ་དག་ལས་ཤེས། །” ཞེས། ཇི་སྐད་གསུངས་པའི་རིགས་པ་
ངེས་འབྱུང་གི་བློ། ཆོས་རབ་ཏུ་རྣམ་འབྱེད་ཀྱི་ཤེས་རབ། ཉེས་སྤྱོད་སྡོམ་པའི་ཚུལ་
ཁྲིམས། རྒྱུ་འབྲས་བརྩི་བའི་རང་བཞིན། བདེན་པ་སྐྱོང་བའི་མི་གཞི་སོགས་ནང་གི་
རིན་པོ་ཆེ་དག་ལྡན་མིན་ནི། ཁོའི་མི་ཚེའི་ནང་གི་བྱ་སྤྱོད་དངོས་ལ་བལྟས་ནས་ཐག་
གཅོད་པའི་ཐབས་ཚུལ་འདི་ཁོ་ན་ཡོངས་ཁྱབ་ཏུ་ལག་ལེན་ལ་སྦྱར་རིགས་པ་ཡིན་ཏེ།
འཛམ་གླིང་ས་ཕྱོགས་གཞན་གྱི་ནང་བསྟན་པའི་སྡེ་ལ་བལྟས་ན་ཡང་། ཁོ་ཚོས་ཆོས་ཀྱི་
སྐྱེས་ཆེན་དུ་བརྩིས་པ་རྣམས་ལ་ཁ་གཏོང་བ་ཤིན་ཏུ་ཉུང་ཞིང༌། རང་རེས་རྒྱུན་དུ་ཁ་
གཏོང་དགོས་བྱུང་བའི་ཁྱད་པར་གྱི་གནད་ཀྱང་། སྐྱེས་ཆེན་ངོས་འཛིན་ཚུལ་མི་འདྲ་
བའི་རྩ་བ་འདི་ཁོ་ན་ལས་བྱུང་བ་མིན་ན་ཅི་ཡིན། །
བླ་རུང་གི་མཁན་ཆེན་འཇིགས་མེད་ཕུན་ཚོགས་མཆོག་ལ་མཚོན་ན་ཡང་། སྐུ་
ཚེ་གང་དུ་འགྲོ་བ་མཐུན་སྣང་ལ་ཤར་བའི་རྨད་དུ་བྱུང་བའི་མཛད་མཆོག་མངའ་བ་
དང་། བཤད་སྒྲུབ་ཀྱི་བསྟན་པར་ཕྱག་རྗེས་བཞག་པ་ལ་བརྟེན་ནས། བོད་ཀྱི་ནང་
བསྟན་པའི་སྡེ་རུ་འོད་མདངས་འཚེར་བའི་སྐར་ཆེན་ཞིག་ཏུ་གྱུར་པ་ཡིན་གྱི། སྤྲུལ་སྐུའི་
མཚན་ཐོབ་ཙམ་ཁོ་ནར་དཔང་བཅོལ་ཏེ་བླུན་པོའི་ཚོགས་ཀྱིས་གོང་དུ་བཏེགས་པ་ཞིག་
གཏན་ནས་མིན་པས། འབྱུང་འགྱུར་བོད་ཀྱི་སྤྲུལ་སྐུའི་ལམ་ལུགས་མཇུག་བསྡུས་ན་
ཡང་། ནང་བསྟན་པའི་སྡེ་ནས་ཁོང་དང་ཁོང་ལྟ་བུའི་སྐྱེས་མཆོག་མང་བོ་འཁྲུང་ཐུབ་
པར་ཁོ་བོ་ཡིད་ཆེས་ཀྱིས་ཁེངས་ཡོད་དོ། །
2013.12.19



དང་སང་ལས་རྒྱུ་འབྲས་ལ་ཡིད་ཆེས་ཆུང་བ་ཁ་ཅིག་གིས། བསམ་བཞིན་དུ་གྲུབ་པའི་ས་ཚད་གང་
ཡང་མེད་ཀྱང་ཡོད་མདོག་གི་སྟོང་བཤད་ཆེན་པོ་བསྒྲགས། མ་ཟད་རྩ་བའི་བླ་མ་མན་ཆོད་ལ་གཞི་མེད་ཀྱི་
རྫུན་ཞུ་མང་བོས་དབུ་བསྐོར། བླ་མ་ཉམས་རྟོགས་ཅན་ཡིན་ཡང་ལུང་རིགས་ཀྱི་གནད་ལ་དེ་ཙམ་མཁས་པོ་
མིན་ཚེ། ཁྱོད་ནི་ཀུན་ཏུ་བཟང་བོ་དང་འདྲ་བ་ཡིན། ཁྱོད་ནི་ས་བརྒྱད་པ་བ་དང་མཐོང་ལམ་པ་ཡིན་སོགས་
གསུངས་པ་རེད།
ཡང་གང་ཟག་འགའ་ཞིག་གིས་བསམ་བཞིན་དུ་རྫུན་བཤད་པ་མ་ཡིན་མོད། རྩ་ཁམས་ཀྱི་ཁྱད་
པར་ལས། དང་བོ་མཐོང་སྣང་མི་འདྲ་བ་རེ་འབྱུང་དུས། རྟོགས་པ་མཐོན་པོ་ཞིག་ཏུ་འགྱུར་འགྲོ་བར་སྣང་སྟེ།
མངོན་པའི་ང་རྒྱལ་རི་བོའི་གོང་དུ་བརྒལ་བ་ཞིག་སྐྱེས། མཐར་བཟང་ཆ་སྤུའི་རྩེ་མོ་ཙམ་ཡང་སྐྱེ་བ་མེད། ལས་
རྒྱུ་འབྲས་དང་ངོ་ཚ་ཁྲེལ་ཡོད་ནི་བྲལ། རྩ་བ་ཆོས་ལ་བརྟེན་ནས་ཆོས་མིན་གྱི་སྤྱོད་པ་འདྲ་དང་མི་འདྲས་བསྟན་
འགྲོ་ལ་གནོད་པ་ཚབས་ཆེན་བྱེད་མཁན་མང་བོ་ཡོད།
ཉམས་སྣང་བཟང་ངན་ཅི་ཤར་ཡང་དགག་སྒྲུབ་རེ་དོགས་མེད་པར་ཞོག་དང་། ནང་ལ་དད་པ་དང་
སྙིང་རྗེ་སོགས་ངང་ངམ་ཤུགས་ཀྱིས་སྐྱེ་འོང་ཚེ། དེ་ནི་ལམ་རྟགས་མ་ནོར་བ་དང་མ་འཁྲུལ་བ་ངོ་མ་ཡིན།
༡༩༩༥ལོའི་བྷསོ་ཁྲིད་སྐབས་ཀྱི་ཞལ་གསུང་ཨ་བརྙས་



"....གྲལ་རིམ་གྱི་དགྲ་བོར་གཏོགས་པའི་ར་ཞིག་ཧ་ཅང་ཐུང་བའི་དུས་ཡུན་ནང་། མདོ་དབུས་མཐོ་
སྒང་གི་གཙུག་ནོར་དུ་འགྱུར་རྒྱུ་ནི་བལ་ས་མོ་ཞིག་མ་རེད།
འོན་ཀྱང༌། ཆོས་ཕྱོགས་ཀྱི་བཤནས་བྱས་ན་ལས་འཕྲོ་<ཡོན་ལམ་སན་པ་དང་། འཇིག་རྟེན་གྱི་བཤད་
སུས་བྱས་ན། ལོ་རྒྱུས་ཀྱི་གོ་སྐབས་ཁ་ཤས་ཤིག་གིས་ཁོང་གི་ཕུགས་འདུན་མངོན་དུ་གྱུར་པའི་མཐུན་འགྱུར་བྱུང་
ཡོད1....."
རྩོམ་བྱང་། «ཁྲེལ་གཞུང་ལྡན་པའི་འགྲུལ་བ།»
རྫ་ཚེ་རིང་བཀྲ་ཤིས། ཐེ་ཝན་རྒྱལ་སྤྱིའི་བོད་བརྒྱུད་ནང་བསྟན་ཞིབ་འཇུག་ཚོགས་པའི་
ལས་འཛིན་པ། བརྩམས་ཆོས«དུས་ཐོག་ཆར་པ»(ཟིན་བྲིས)སོགས་ཡོད།
6



ovའཇིགས་མེད་ཕུན་ཚོགས་འབྱུང་གནས།
༈ ཁྲེལ་གཞུང་ལྡན་པའི་འགྲུལ་བ།
- སྐྱེས་བུ་སྒེར་གྱི་མཐོང་ཐོས་ཁོ་ནས་ཆོས་རྗེ་འཇིགས་མེད་ཕུན་ཚོགས་མཆོག་གླེང་བ།
རྫ་ཚེ་རིང་བཀྲ་ཤིས།
ཐོག་མའི་ཡོང་སྟངས།
མ་གཞི་སྐབས་འདིར་ང་རང་ཡོ་རོབ་ཏུ་འགྲུལ་བཞུད་ཀྱི་བྲེལ་བ་ཞིག་གི་ཀློང་
དུ་ཡོད་ཅིང་། ཞོགས་པ་ཞིག་ལ་སྐད་འཕྲིན་ཐོག་གི་སྐད་བཞག་ཅིག་ལ་མཉན། དེ་ནི་
བོད་ནང་གི་རྩོམ་པ་བོ་སྒོ་ཡོན་ལགས་ཀྱིས་བཞག་པའི་ཆ་ཞིག་རེད། ངས་ཁོང་གི་དྲ་
རྩོམ་འགའ་ཞིག་བཀླགས་ཤིང་། བརྩམས་དེབ་ཁག་ཅིག་གི་མིང་ཙམ་ཐོས་མྱོང་མོད།
ཁོང་དང་དམིགས་བསལ་གྱི་ཆ་རྒྱུས་གཏན་ནས་མེད། །
སྐབས་དེར་ཁོང་གིས་ང་ལ་མཁན་ཆེན་འཇིགས་མེད་ཕུན་ཚོགས་མཆོག་གི་རྗེས་
དྲན་ཆེད་དེབ་ཅིག་གི་རྩོམ་འབྲིའི་ཆ་ཤས་ལེན་རྒྱུའི་སྐུལ་མ་གནང༌། ཁོང་གིས། ཁྱོད་
རང་འབྲེལ་ཡོད་ཆེད་རྩོམ་འདིའི་རྩོམ་པ་བོའི་ཁོངས་སུ་འོས་འཚམས་ཡིན་པ་མཐོང་
བྱུང་ཟེར། ངས་ཁོང་གི་སྐུལ་མ་དེ་ལམ་སང་དང་ལེན་ཞུས། ད་དུང་ཁོང་གིས་ཁ་སྣོན་
གྱི་ཚུལ་དུ། ཚུལ་མཐོང་མཐུན་ནང་གི་ཆོས་རྗེ་མཆོག་གླེང་རྒྱུ་དེ་རྩོམ་ཡིག་གི་བརྗོད་
བྱའི་གཙོ་བོར་འཛིན་རོགས་ཞེས་བཅོལ་བྱུང་། དེ་ཡང་ངས་དང་ལེན་བྱས། བྱུང་
སྟངས་ནི་མདོར་ན་དེ་འདྲ་རེད།
7



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦
བསམ་ཚུལ་ལ་འགྱུར་བ་ཕྱིན་པ། །
འོན་ཀྱང་། ངོ་མ་བསམ་ན། ང་ཚོས་ཆེད་ལས་ཞིབ་འཇུག་གི་འགྲོ་སྟངས་ཀྱི་
ཐོག་ནས་ཁོང་གི་དངོས་ཡོད་ཀྱི་སྐུ་ཚེའི་ལོ་རྒྱུས་ལ་ཞིབ་ཚགས་པོས་སྐད་ཆ་བཤད་པ་
ཧ་ཅང་ཉུང་ཉུང་ཡིན་པ་ལྟར། ང་ལ་ཡང་ཆེད་ལས་ཞིབ་འཇུག་གི་རིན་ཐང་ལྡན་པའི་
རྩོམ་ཅིག་འབྲི་རྒྱུའི་ཉམས་མྱོང་དང་ཆ་རྐྱེན་མི་འདུག་མོད། རྣམ་ཐར་དང་རྩོམ་ཡིག་
ཁག་བམ་ཀློག་བྱས་ནས་ཅུང་རྒྱ་ཆེ་ས་ཞིག་ནས་ཁོང་གླེང་དགོས་པ་ཡིན་རྒྱུ་རེད་ཅེས་
པ་འདི་འདྲ་ཞིག་སེམས་ལ་འཁོར་བྱུང་། །
འོན་ཀྱང་། ཐ་མ་དེར་ངས་རང་གི་བསམ་ཚུལ་ལ་འགྱུར་བ་བཏང་བ་ཡིན། གང་
རེད་ཅེ་ན། ལུང་རིགས་དང་རྒྱུ་མཚན་གྱིས་ཁོང་ཉིད་དབྱེ་ཞིབ་བྱ་རྒྱུའི་འོས་མགན་དེ་
ཕྲན་གྱི་ཤེས་ཡོན་དང་གོ་རྟོགས་ལས་བརྒལ་ཡོད་པ་མ་ཟད། སྟག་སེང་ལྟ་བུའི་ཁོང་གི་
སློབ་མ་ཆེན་པོ་དག་བཞུགས་བཞིན། ངས་ཁོང་གི་རྣམ་ཐར་ཆེད་ལས་རང་བཞིན་གྱི་
དབྱེ་ཞིབ་བྱ་རྒྱུ་ཡིན་ཟེར་ན་དེ་ནི་ཐ་ན་གུས་ཞབས་མ་ཞུས་པ་ཙམ་ཞིག་རེད་དྲན། །
དེས་ན་ངས་ཁོང་གི་ཆོས་དང་འཇིག་རྟེན་གྱི་རྣམ་ཐར་དང་ཆེ་བའི་ཡོན་གྱི་ཆ་
རྒྱ་ཆེན་པོ་ཞིག་ལ་སྡོམ་ཚིག་འཚོལ་རྒྱུའི་ངལ་བ་དགོད་བྲོ་བོ་དེ་འདྲ་གཏན་ནས་མི་བྱ་
བར། སྒེར་གྱི་མཐོང་ཐོས་མྱོང་གསུམ་གྱི་དངོས་ཡོད་ཁག་ཅིག་ཧ་ཅང་སྟབས་བདེའི་
ཚིག་བརྗོད་ཀྱི་ལམ་ནས་ཕྱིར་དྲན་གྱི་ཁ་བརྡ་ཙམ་བྱ་རྒྱུར་ཐག་བཅད་པ་ཡིན་ནོ། ། །
ཉེ་མ་རིང་ནས་མཇལ་བ།
ལར་གུས་པ་རང་ཉིད་ལ་མཚོན་ན་མི་ཚེ་འདིར་བླ་རུང་ཆོས་ཀྱི་གྲོང་ཁྱེར་ནས་
བསླབ་པ་སློབ་གཉེར་བྱས་པའི་མིང་བྱང་རྫིག་པོ་ཞིག་འཁུར་རྒྱུ་མ་རེད་ན་ཡང་། ངས་
ཀྱང་ནམ་རྒྱུན་རང་ཉིད་ཆོས་རྗེ་ཡིད་བཞིན་ནོར་བུའི་སློབ་མ་ཞིག་ཡིན་སྙམ་གྱི་ཡོད།
དངོས་སུ་ཞལ་མཇལ་ཞིང་གསུང་ཐོས་པ་ལས་གཞན། ལོ་བཅོ་ལྔའི་སྔོན་ཙམ་ལ་ཁོང་
VONE
་ལས་
༢



— » འཇིགས་མེད་ཕུན་ཚོགས་འབྱུང་གནས།
གི་སློབ་ཆེན་རྣམ་པས་བསྒྲིགས་པའི་ཆོས་རྗེ་མཆོག་གི་མཛད་རྣམ་ཞིག་ཀྱང་བཀླགས་
མྱོང་། མ་གཞི་ཁོང་ནི་དུས་རབས་གསར་རྙིང་གི་དཀྱོགས་མཚམས་འདིའི་མདོ་དབུས་
མཐོ་སྒང་གི་བླ་ན་མེད་པའི་ཚབ་མཚོན་དུ་གྱུར་པ་རེད། དེའི་ཆ་ནས་སྤྱིར་བཏང་ཁོང་
ལ་ཆ་རྒྱུས་ཅུང་ཟད་ཀྱང་མེད་པ་ནི་མི་སྲིད་པ་ཞིག་རེད། །
ཡིན་ན་ཡང་། ང་རྒྱུན་དུ་ཁོང་ལ་བསྟེན་པའི་སློབ་མ་ཞིག་མིན་པ་ལྟར། བླ་རུང་
ལ་འགྲོ་བའི་དུས་ཚོད་ཀྱང་ཧ་ཅང་ཉུང་། དཔེར་ན། ང་ལུང་མདོ རུ་ཡོད་དུས་ཆོས་པ་
གསར་བའི་ཨ་གསར་གྱི་སྒང་ཞིག་ཡིན་པས། མཁན་ཆེན་ཆོས་དབྱིངས་ཁྱབ་བརྡལ་སྐུ་
གཤེགས་ཀྱི་བར་ཆོས་ཁྲིད་ཉིན་གཅིག་ལའང་ཆད་མ་མྱོང་། ཁོང་གིས་ནི་ལོ་སར་ཚེས་
གཅིག་གི་ཉིན་མོར་ཡང་གུང་གསེང་མེད་པས་གསུང་ཆོས་མ་ཆད་པའི་ཐོག་ནས། སྒར་
ལ་བསླེབ་པའི་གོ་སྐབས་ནི་ཧ་ལམ་མེད་པ་ལྟ་བུ་ཞིག་རེད།
ཐེངས་ཤིག་བསྟན་པ་བུ་གཅིག་གི་རྒྱུད་ཀྱི་ཁྲིད་ལུང་ཞུ་ཆེད་སློབ་མ་མང་པོ་ཞིག་
ཞོགས་པ་སོང་ནས། ཉིན་རྒྱབ་བླ་མའི་བཀའ་ཆོས་ཀྱི་སྔོན་ལ་ཕྱིར་བསླེབས་ངེས་བྱས་
པ་ཡིན། སྐབས་དེའི་དྲན་སོས་པའི་གནས་སྟངས་ནི་དེ་འདྲ་ཞིག་ཡིན།
བསྟན་པ་ཟིལ་གྱིས་འཛིན་པའི་ཆེ་བ།
ང་ལུང་མདོ་རུ་ཡོད་དུས་ཁོང་རྟག་ཏུ་སྐུ་ཁམས་ཀྱི་དབང་གིས་རྒྱ་ཡུལ་ལ་ཕེབས་
ཀྱི་ཡོད་ཅིང་། སོས་ཀ་ནས་དབྱར་དུས་གཙོ་བོ་སྒར་རང་དུ་བཞུགས་ཀྱི་ཡོད། ཁོང་
སྒར་ལ་བཞུགས་བཞིན་པའི་སྐབས། གསེར་རྟ་ལུང་བ་ཡོངས་དགུན་དུས་སུ་ཐབ་ནང་
དུ་མེ་ཚ་འུབ་འུབ་ཏུ་འབར་བཞིན་པའི་གོ་ཁ་ལྟ་བུ་ཞིག་ཡིན། ཁོང་སྨན་ཁང་སོགས་
སུ་ཕེབས་ཟིན་པའི་ཚོར་བ་ཡང་དེ་དང་མཚུངས་པར་ཧ་ཅང་བརྗོད་དཀའ་བ་ཞིག་ཡིན། །
1 ལུང་མདོ་ནི་ཡུལ་སྐད་དུ་ལུ་མདོ་ཞེས་ཏེ་ གསེར་རྟའི་ཡུལ་བྱེ་བྲག་པ་ཞིག་གི་མིང་ངོ་། - རྩོམ་སྒྲིག་པའི་མཆན།
27



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། /
དོན་དངོས་སུ་ཁོང་གི་དྲོད་ཁོལ་དེ་ནི་གསེར་རྟའི་ལུང་བ་ལས་བརྒལ་ཞིང་། བོད་
ཙམ་གྱི་ཁྱབ་ཁོངས་ལས་ཀྱང་འདས་ཏེ། གངས་ལྗོངས་ཆོས་རིག་གིས་ཇི་སྲིད་ཁྱབ་པའི་
ས་ལྒང་གི་ཁྱབ་ཁོངས་ཧྲིལ་བོར་ཡོངས་སུ་ཁྱབ་ཡོད། ཁོང་ལ་དངོས་ཡོད་ཀྱི་ནུས་པ་
ཆེན་པོ་དང་ལྡན་ཞིང་། བསྟན་པ་ཟིལ་གྱིས་འཛིན་པའི་ཆེ་བ་དང་ཡང་ལྡན།
ང་ནི་ལས་དག་ནང་གི་ལས་ངན་ཞིག་ཡིན། །
ངས་སློབ་གཉེར་བྱེད་པའི་རིང་ལ་བཀའ་དྲིན་ཆེ་བའི་བླ་མ་མཁན་ཆེན་ཆོས་
དབྱིངས་ཁྱབ་བརྡལ་དང་། མཁན་ཆེན་པདྨ་ཚེ་དབང་གཉིས་རིམ་བཞིན་མྱ་ངན་ལས་
འདས། ཁོང་གཉིས་ནི་གསང་གསུམ་ཡོན་ཏན་གྱི་ཆ་དང་ཆོས་ཕྱོགས་ཀྱི་བཀའ་དྲིན་
ཙམ་མ་ཟད། འཇིག་རྟེན་གྱི་ལུགས་སུ་ཡང་། ཧ་ཅང་བརྩེ་བ་དང་བཀའ་དྲིན་གྱིས་
བསྐྱངས་པའི་ཕ་མ་གཉིས་པ་ཡིན།
འོན་ཀྱང་། ངས་རྟག་ཏུ་དུས་ཐུང་གི་ནང་ལ་མྱུར་ཚད་མགྱོགས་པོའི་འཕེལ་རྒྱས་
སུ་ཕྱིན་པའི་བླ་རུང་སྒར་དང་། ཁོང་གི་མཚན་གནས་དང་རྗེས་སུ་འབྲེལ་བའི་སྔ་འགྱུར་
གྱི་བསྟན་པ། ད་དུང་ཁོང་གི་དངོས་དང་བརྒྱུད་པའི་ཤུགས་རྐྱེན་དང་འབྲེལ་བ་དམ་
ཟབ་ཡོད་པའི་ང་ཚོའི་དགེ་མཚན་མང་བོ་ཞིག་ལ་འབྱུང་འགྱུར་ཇི་ལྟར་འགྱུར་རྒྱུ་ཡིན་
པ་དེར་བསམ་མི་ཕོད་པའི་ཚོར་བ་རྣོན་པོ་ཞིག་རྒྱུན་དུ་ཡོད་ཅིང་། །
མདོར་ན། བསྟན་པ་སྤྱི་བཙན་གྱི་དབང་དུ་བྱས་ན། ཁོང་ཉིད་མི་བཞུགས་པའི་
ཉི་མ་དེ་ནི་བོད་ནང་ལ་མཚོན་ན་སྐྱེས་བུ་དམ་པ་གཞན་སུ་ཞིག་ལས་ཀྱང་ཤུགས་རྐྱེན་
ཆེ་བ་བྱེད་ངེས་ཡིན་པར་བསམ་གྱི་ཡོད། བསམ་ཚུལ་འདི་གཞན་ལའང་ལབ་མྱོང་།
འོན་ཀྱང་། ཀུན་མཁྱེན་ཀློང་ཆེན་རབ་འབྱམས་པས། བཟང་པོའི་བླ་མ་འདི་དང་དུས་
རྟག་ཏུ། །མི་འབྲལ་འགྲོགས་པར་འདོད་ཀྱང་འབྲལ་བར་ངེས། །ཞེས་གསུངས་པ་ནི་ཅིས་
མ་བདེན།
ཚ(༡)



uz-འཇིགས་མེད་ཕུན་ཚོགས་འབྱུང་གནས།
མགོ་རྙོག་ཅན་གྱི་ཕྱིར་དྲན། །
མ་གཞི་དོན་རྐྱེན་མང་བོ་ཞིག་ནི་མགོ་རྙོག་ཆེ་བའི་གློག་བརྙན་གྱི་བརྩམས་ཆོས་
ཤིག་དང་ཤིན་ཏུ་འདྲ། འཁྲབ་གཞུང་གི་འགྱུར་ཁུག་རེ་རེ་ནི་སེམས་ལ་འཆར་མི་ཐུབ་
པ་རྐྱང་རྐྱང་རེད། ཁོང་ནི་དེ་ལྟར་ངའི་གལ་ཆེ་ཤོས་ཀྱི་རྩ་བའི་བླ་མ་ཡིན་པ་མ་ཟད།
ཁོང་སྐུ་གཤེགས་སའི་ས་གནས་ནི་ང་སྡོད་པའི་ས་ཆ་དང་བར་ཐག་ལ་ཧ་ཅང་ཉེ། རྗེས་
ནས་ཤེས་གསལ་ལ་སྐབས་དེར་ང་ནི་ཁོང་གི་ཉེ་འཁྲིས་ན་འདུག །
འོན་ཀྱང་། ངས་ཆོས་རྗེ་མཆོག་སྐུ་གཤེགས་ནས་ཟླ་བ་གཅིག་གཉིས་ཀྱི་བར་སྐྲུན་
པ་ཙམ་ཡང་མ་གོ། དེའི་ཆ་ནས་ང་ནི་ཆོས་རྗེ་མཆོག་སྐུ་གཤེགས་པའི་གནས་ཚུལ་ཐོས་
པ་འཕྱི་ཤོས་ཀྱི་སློབ་མ་ཞིག་ཏུ་གྱུར། རྒྱུ་མཚན་ནི། སྐབས་དེར་ང་རིམ་འགྲོ་ཞིག་གི་
ཆེད་དུ་གསོན་དུར་དུ་ཕྱིན་པ་དང་སྟབས་ཁེལ་སོང་། ང་ལ་སྤྱི་ལོ༢༠༠༤ལོའི་ཟླ༢པའི་
ཚེས༡༩ཡི་དགོང་མོ་གསར་དུ་དུར་ཁང་དུ་འབྱོར་བའི་རྣམ་ཤེས་གཞན་ཞིག་གིས། ས་
སྟེང་ན་ཆོས་རྗེ་འཇིགས་མེད་ཕུན་ཚོགས་སྐུ་གཤེགས་པའི་མྱ་ངན་གྱི་མུན་པ་འཐིབ་
བཞིན་པ་སྐད་ཆ་ཐོག་མར་བཤད། ད་དུང་ཁོང་སྐུ་གཤེགས་ཡུལ་ནི་ང་ཚོ་ཡོད་སའི་
རྫོང་སྒོ་དེའི་དམག་མིའི་སྨན་ཁང་ཞིག་རེད་ཅེས་ཟེར།
གནས་ཚུལ་གོ་བ་དང་སེམས་སྡུག་ཧ་ཅང་ཆེན་པོ་བྱུང་ཞིང་། ངས་ཐ་མག་གི་
ཤུན་པགས་གཅིག་གཉིས་ཤིག་བསྒྲིགས་ནས་དེའི་ཐོག་ཏུ་གདུང་འབོད་ཀྱི་སྨེང་ཚིག་
འབྲི་འགོ་བརྩམས།
དུད་ཤོག་ཐོག་གི་སྨེང་ཚིག
སྐབས་དེའི་ཚིགས་བཅད་ཉི་ཤུར་ཉེ་བའི་སྨེང་ཚིག་གི་གདུང་འབོད་དེའི་ཚིག་
དུམ་ཁ་ཤས་ཤིག་དྲངས་ན། ར་ཧུའི་འཇུག་པ་ལྟ་བུའི་ཐབས་འཕྲུལ་གྱིས། །ལ་ལུང་ཐར་
འདོད་བྱེ་བ་ཕྲག་བརྒྱའི་སེམས། །ཤ་ཁྲག་གཅིག་ལས་མཆེད་པའི་ཕུ་ནུ་བཞིན། །ས་སྟེང་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། —an
ཞི་བདེར་འགོད་མཛད་ངའི་བླ་མ། །ཞེས་སོགས་ཀྱིས་ཁོང་གི་མཛད་པའི་ཆ་ཤས་དྲན་
ཡུལ་དུ་བླངས་ཤིང་། དེའི་རྗེས་འབྲེལ་དུ་སླར་ཡང་ཆོས་སྒར་དུ་ཤུལ་ལུས་མཆེད་ལྕམ་
རྣམ་པས་འདས་རྗེས་ཀྱི་ཉམས་ལེན་ཇི་ལྟར་སྐྱོང་བཞིན་པ་དང་རང་ཉིད་ལ་ཁོང་ཅག་
དང་བསྐལ་བ་མི་མཉམ་པའི་གནས་སྟངས་ལ་བསྡུར་བའི་ཚིག་ནི། ལ་ལུང་ཡུལ་ནས་
ཕེབས་པའི་སློབ་འབངས་ཀུན། །ར་བ་འབུམ་ཤོང་ཆེན་མོའི་འཁོར་ཁྱིམ་ན། །ཡ་བཞིའི་
དགོངས་པ་སྐྱོང་བའི་ཉམས་ལེན་གྱིས། །འ་འུར་སྤངས་ནས་རྩེ་གཅིག་གཞོལ་དུས་
འདིར། །ཟ་ཟིའི་བཙོན་གྱི་འཚོ་བས་ཉམ་ཐག་ཅིང་། །ཞྭ་མོ་གཟུགས་མེད་གྱོན་པའི་
བན་ཆུང་བདག །ཝ་སྐྱེས་བུ་མོ་དུ་བས་བདུགས་པ་བཞིན། །ཛ་དྲག་སྡུག་བསྔལ་རི་མོ་
ཐོད་ལ་ཤར། །ཞེས་སོགས་ཡིན། ད་དུང་ངས་ཅུང་ནན་ཏན་གྱིས་རང་ཉིད་ཀྱིས་ཉམས་
སུ་མྱོང་བཞིན་པའི་དངོས་ཡོད་ཀྱི་སྡུག་བསྔལ་དང་། ཆོས་རྗེ་མཆོག་མྱ་ངན་ལས་འདས་
པ་ཐོས་རྗེས་ཀྱི་སེམས་ཁོང་གི་གདུང་བ་མཚུངས་བསྡུར་གྱིས་བྲིས་པའི་མཇུག་གི་ཚིག་
དུམ་ཁག་ཅིག་ནི། ཕ་མའི་མྱ་ངན་བསམ་པའི་སེམས་ཁུར་དང་། །པ་པུར་སྙད་ཀས་
གཙེས་པའི་སེམས་ཁྲལ་སོགས། །ན་གཞོན་ཡིད་ཀྱི་མདའ་མོར་མ་བབས་ཏེ། །ད་ལྟ་ཐོས་
པའི་གཏམ་འདིས་བདག་སྙིང་གས། །ཐ་གུས་རྐང་ལག་བཀྱིགས་པའི་རྡུང་རྡེག་དང་། །
ཏཱ་རིན( ). ༣ )ཚིག་གི་མཚོན་ཆ་ནན་མོ་ཡིས། །ཉ་གང་སེམས་ཀྱི་ཞལ་རས་མ་ནོངས་ཏེ། །
ཇ་ཡུན་འདི་རུ་ཐོས་པའི་གཏམ་འདིས་ཕམ། །ཞེས་པ་ལྟ་བུ་སྟེ། འདི་དག་ནི་ཉམ་ཐག་
གི་གནས་སྟངས་འོག་ཡོད་པའི་སློབ་མ་སྤྱིར་བཏང་བ་ཞིག་གིས་བླ་མའི་གནས་ལ་བླ་
མར་བྱེད་པའི་ལྷག་བསམ་གྱི་རྣམ་པ་ཆུང་ཆུང་ཞིག་རེད། སྐབས་དེའི་ངའི་བསམ་བློ་
ནི་དངོས་གནས་དེ་ལྟར་ཡིན། དུད་ཤུབ་ཀྱི་ངོས་ལ་བྲིས་པའི་ཡིག་ཆུང་དེ་དག་འབྲི་
མཁན་དང་ཀློག་མཁན། ཉན་མཁན་གསུམ་ཀའང་རང་ཉིད་ཡིན།
མདོར་ན་སྐབས་དེར་སྐད་ཆ་འདི་དག་ངས་རང་གིས་རང་ལ་སྨྲས་པ་ཙམ་རེད།
རྒྱུ་མཚན། སྐབས་དེ་དུས་ང་ལ། ཡིག་ཆུང་འདི་མ་ཟད་རང་ཉིད་ཀྱང་དཀར་ངོགས་སུ་



—ec-འཇིགས་མེད་ཕུན་ཚོགས་འབྱུང་གནས།
བསླེབ་རྒྱུའི་རེ་བ་དེ་ཙམ་ཡོད་པ་མ་རེད། འོན་ཀྱང་། མི་ཚེའི་འཁྲབ་གཞུང་གི་ཚིགས་
མཚམས་ཕྱི་མ་དག་ནི་དེ་ལྟར་མཚར་སྣང་གྱིས་ངང་སྒུག་བྱ་རྒྱུ་ཙམ་ཞིག་སྟེ། དེ་རིང་
ངས་སླར་ཡང་དངོས་སུ་ཆོས་རྗེ་མཆོག་གི་རྗེས་དྲན་འདི་འབྲི་རྒྱུའི་དུས་ཚོད་ཅིག་བསླེབས་
པ་རེད།
ལེགས་གཉིས་མཚམས་ཀྱི་སྐྱེ་སྤྲུལ། །
ལར་ཆོས་རྗེ་མཆོག་ནི། སྤྱིར་བཏང་གི་འབྲོག་ཕྲུག་དཀྱུས་མ་དག་ནང་བཞིན།
རྫུ་མེད་ཆོས་ལྷས་ཞེས་པའི་འབྲོག་ལྷས་ཤིག་ཏུ་ཐོག་མར་བལྟམས་ནས། བོད་ཀྱི་སྤྱི་
ཚོགས་ཐོག་ཏུ་བླ་ན་མེད་པའི་སྤྲུལ་སྐུའི་གོ་གནས་རག་འདུག ཤེས་གསལ་ལྟར་ན། ཁོང་
ཉིད་སྐྱེ་སྤྲུལ་གྱི་གོ་སར་བསླེབས་པ་དེར་དེང་སང་གི་སྤྲུལ་མིང་ཐོགས་སྟངས་ལྟ་བུའི་
དམིགས་བསལ་གྱི་རྒྱབ་ལྗོངས་ཕལ་ཆེར་མེད་པ་འདྲ། མ་གཞི་སྐྱེ་སྤྲུལ་ཟེར་བ་འདི་
ལེགས་ན་ཐར་པའི་གྲུ་གཟིངས་དང༌། ཉེས་ན་འཁོར་བའི་གཏིང་རྡོ་བྱེད་ངེས་ཀྱི་མིང་
གནས་ཤིག་རེད། བླ་མ་གོང་མ་ཚོས། དེང་སང་གི་སྤྲུལ་སྐུ་ཚོར། ཅིར་མི་དགོངས་པ་
སྤྲུལ་བའི་སྐུ(ཀར་གླིང་ཞི་ཁྲོའི་ཚིག)ཞེས་ཀུ་རེ་དང་སྦྲགས་ནས་བཀའ་བཀྱོན་གནང་གི་ཡོད་
ཅིང་། རྫ་དཔལ་སྤྲུལ་རིན་པོ་ཆེས་ཀྱང་། རྟ་ཐོག་བླ་མས་བསྟན་པ་མི་ཤེས། །ཞེས་པ་ལྟ་
བུའི་སུན་འབྱིན་གྱི་རྩོམ་ཡིག་མང་བོ་ཞིག་གི་ནང་དུ་ཁ་གསལ་བོའི་ཐོག་ནས་སྐྱེ་སྤྲུལ་
དག་དམིགས་འབེན་དུ་བཟུང་ཡོད།
ཡང་སྐྱེ་སྤྲུལ་དུ་གྲགས་པ་འགའ་ཞིག་ཆུང་དུས་དགེ་བའི་ལས་ཀྱི་བག་ཆགས་
བག་རེ་ཡོད་མཁན་ཡིན་ན་ཡང༌། བཟང་བོ་ལས་ཀྱི་འཕྲོ་མཐུད་མི་ཐུབ་པར། བྱིས་
པའི་དུས་ནས་གོང་མའི་ཡང་སྲིད་ཀྱི་མིང་ཐོག་ནས་དཀོར་སྡུད་སོགས་ལ་འགྲོ་དགོས་
ཀྱི་ཡོད་ཅིང་། དེ་དག་ཚང་མ་དཔོན་པོ་དང་གཉེར་བ་སོགས་ཀྱི་སྟངས་འཛིན་ཁོ་ནའི་
དབང་དུ་འགྱུར་གྱི་ཡོད། དེ་རིགས་དེས་གཞན་ལ་ཕན་མི་ཐོགས་པ་མ་ཟད། སྒེར་རང་
ནས་བia3
ཤུ་བ་མ་ཟད།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
ངོས་ནས་ཀྱང་། ཐོས་བསམ་དང་ཉམས་རྟོགས་སོགས་ཀྱི་བར་ཆད་ཆེན་པོ་ཆགས་ཀྱི་
ཡོད་པ་རྫོགས་ཆེན་པ་ཀློང་ཆེན་རོལ་བ་རྩལ་ཞེས་པའི་སྐྱེ་སྤྲུལ་ཞིག་གིས། ཁོང་སྒེར་
གྱི་བྱིས་དུས་ཀྱི་འཚོ་བ་བློ་ཕམ་ཆེན་པོས་ཕྱིར་དྲན་གནང་མྱོང་བ་ལྟ་བུ་རེད།
ཉེན་ཁ་འདི་ལས་ཐར་ཐུབ་མཁན་གྱི་སྐྱེ་སྤྲུལ་ཧ་ལམ་ཉུང་ཉུང་ཞིག་ལས་མེད།
དེའི་ནང་གི་གཅིག་ནི་རྫ་དཔལ་དགེ་རིན་པོ་ཆེ་རེད། ཁོང་གིས། ངས་བླ་བྲང་མ་བཟུང་
ཞིང་། དཀོར་ལ་ཡང་མ་འབག་པ་འདི་ང་ལ་མ་རྒན་བསམ་ཡོད་ཅིག་ཡོད་པའི་བཀའ་
དྲིན་ཡིན་ཞེས་དྲིན་ཚོར་བའི་བཀའ་མོལ་དེ་འདྲ་ཞིག་གསུངས་མྱོང་ཡོད། དེའི་རྗེས་
ནས་ཆོས་རྗེ་ཡིད་བཞིན་ནོར་བུ་མཆོག་ཁོ་ན་དྲང་ཕྱོགས་ཀྱི་དཔེ་མཚོན་ལེགས་ཤོས་
ཤིག་རེད། །
ཡིན་དང་ཡིན། བླ་མ་སངས་རྒྱས་སུ་ལྟ་བ་ནི་ཧ་ཅང་དོན་སྙིང་ཆེན་པོ་ལྡན། ང་
ཚོ་གསང་སྔགས་ཉམས་ལེན་བྱེད་པའི་སྤྱི་ཚོགས་ཤིག་ལ་མཚོན་ན་དེ་བས་ཀྱང་གལ་ཆེན་
རེད། མ་གཞི་བླ་མ་སངས་རྒྱས་སུ་ལྟ་བ་དེ་དད་མོས་ཀྱི་འདུ་ཤེས་སམ། འགྲོ་སྟངས་ཀྱི་
ཆོ་ག་ཙམ་མིན་པར། སྣང་བ་འདི་ལས་སྣང་བ་གཞན་ཞིག་འཚོལ་བའི་སྐབས་དེར་
མཚོན་ན། དེ་ནི་རིགས་པ་ཞིག་གམ། ཧ་ཅང་གནད་དུ་འཁེལ་བའི་ཐབས་ལམ་ཞིག་
རེད་ཅེས་ངས་བརྗོད་མྱོང་། འདི་ལ་གཞུང་གཞན་དུ། བླ་མ་སངས་རྒྱས་སུ་ལྟ་བའི་
རིགས་པ་ཞེས་པའི་ཐ་སྙད་མཛད་ཡོད། །
འོན་ཀྱང་། དོན་གྱི་རིན་ཐང་དེས་ཐ་སྙད་འཇིག་རྟེན་རང་ངོས་ཀྱི་རིན་ཐང་ལ་
ཤུགས་རྐྱེན་ཐེབས་མི་སྲིད་ལ་ཐེབས་ཀྱང་མི་ཆོག དབུ་མའི་གཞུང་ནས་འབྱུང་བའི་
བདེན་གཉིས་འགལ་མེད་སྨྲ་བའི་ལྟ་གྲུབ་ཀྱི་རྒྱབ་ལྗོངས་འོག་ནས་བཤད་ན་ཡང་དེ་ཀ་
རང་རེད། དེའི་ཕྱིར་ཆོས་རྗེ་མཆོག་ཀྱང་། ཞེ་ས་མ་ཞུས་ན། སྤྱི་ཚོགས་ཀྱི་ཐོན་དངོས་
ཤིག་ཡིན་པའི་ཆ་ནས་སྤྱི་ཚོགས་ཀྱི་ཆོས་ཉིད་ངེས་ཅན་ཞིག་ལྡན་པ་མ་ཟད། སྤྱི་ཚོགས་
རང་གི་ཆོས་ཉིད་ཀྱི་རྒྱབ་ལྗོངས་ཀྱི་འོག་ནས་དཔྱད་བརྗོད་བྱེད་པ་ཡང་དོན་ལ་མི་གནས་



—rv འཇིགས་མེད་ཕུན་ཚོགས་འབྱུང་གནས།
པ་ཞིག་མ་རེད། །
དེས་ན་ངས་ཀྱང་འདིར་རང་ཉིད་ཀྱི་མིག་ཤེས་དང་རྣ་ཤེས་ལ་གང་སྣང་བའི་
ཚུལ་མཐོང་གི་བློ་ཡི་སྣང་ངོའི་ཆོས་རྗེ་མཆོག་ཁ་ཟིན་སྣ་ཟིན་ཞིག་གླེང་རྒྱུ་ཙམ་ཡིན། དེའི་
ཕྱིར། ངས་རྩོམ་ཡིག་འདིའི་ཆེད་དུ་ཡི་གེ་ཤོག་ལྷེ་གཅིག་ལ་ཡང་ལྟ་རྟོག་བྱ་རྩིས་མེད།
རངo/
པ་
སྐྱེ་སྤྲུལ་དང་སྐྱེ་སྤྲུལ་བསྡུར་བ།
གུས་པ་ནི་ཆོས་རྗེ་མཆོག་གི་སྐུ་ན་ཆུང་དུས་ཀྱི་ཁྱིམ་ཚང་གི་གནས་བབ་ལ་ཆ་
རྒྱུས་མེད་ན་ཡང་། དཔེ་དེབ་ཀྱི་ཐོག་ནས་ཤེས་པ་ལྟར་ན། ཁོང་ནི་ཧ་ཅང་དཀྱུས་མའི་
འབྲོག་ཁྱིམ་གྱི་ཕྲུ་གུ་ཞིག་ཡིན་པ་དེ་རེད། འོན་ཀྱང་། སྣང་ཆུང་མི་རུང་བ་ཞིག་ལ། ཁོང་
གང་ལ་ངོས་འཛིན་བྱས་པའི་སྐུ་ཐོག་སྔ་མ་དེ་ནི་བོད་ཡོངས་སུ་སྐད་གྲགས་ཆོད་པའི་
རྙིང་མའི་བླ་ཆེན་ཞིག་སྟེ། ཚིག་གཅིག་གིས་བཤད་ན་རྒྱལ་དབང་སྐུ་ཕྲེང་བཅུ་གསུམ་
པའི་རྩ་བའི་བླ་མར་གྱུར་པའི་རྙིང་མའི་བླ་སྤྲུལ་ཆེན་པོ་ཞིག་རེད། དེ་ནི་བོད་ལ་མཚོན་
ན་ཧ་ཅང་ཚད་མཐོ་བའི་དབང་གྲགས་ཀྱི་བསྡུས་གཟུགས་ཤིག་རེད། ངས་བསམ་ན།
ཁོང་ནི་སྨིན་གླིང་གཏེར་ཆེན་གྱི་རྗེས་ནས་བོད་ཀྱི་རྒྱལ་བ་རིན་པོ་ཆེའི་དབུ་བླར་ཕེབས་
མཁན་གྱི་རྙིང་མ་བ་རྩ་ཆེ་ཤོས་དེར་བགྲང་ན་ཆོག་པར་སྙམ། ལྟ་ཚུལ་འདིས་བསམ་བློ་
བཏང་ན། ཁོང་ལ་ཚད་ངེས་ཅན་གྱི་དབང་ཐང་ཞིག་ཆུང་དུས་ཡོད་ཆོག་ཆོག་ཡིན།
ཡང་དགེ་ལུགས་ཀྱི་ཆོས་རྗེ་རིམ་པའི་བླ་ཆེན་ཁག་དབུས་ལ་སློབ་གཉེར་ལ་ཕེབས་
ཀྱི་ཡོད་ཅིང་། ཁག་ཅིག་སྐུ་འགྱེད་དང་འབུལ་དངོས་གྱ་ནོམ་པས་དགེ་བཤེས་ཀྱི་མཚན་
རྟགས་ཐོད་རྒལ་དུ་བཞེས་པ་དང་། ཁག་ཅིག་སློབ་གཉེར་རིམ་བགྲོད་ཀྱི་འབད་བརྩོན་
སྤྱི་མཚུངས་ལྟར་གནང་མཁན་ཡོད་པ་ཨ་ཅང་ཅང་སྟེ། ཚང་མར་ཡང་གཞི་རྒྱ་ཆེ་ཆུང་
ལ་མ་ལྟོས་པར་མཚན་ཞབས་དང་གསོལ་དཔོན་སོགས་ཆེན་པོ་ལ་འོས་པའི་ལས་ཚན་
གྱི་མཐུན་སྦྱོར་ཐོབ་ཀྱི་ཡོད།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། m/
ཡག་ས་ནས་བཤད་ན། ཁོང་ཚོ་ལ་སློབ་གཉེར་རིམ་པའི་འགྲོ་སྟངས་ཅི་རིགས་
པ་ངེས་པར་བརྒྱུད་དགོས་པའི་བག་ཆགས་ཙམ་མ་མཐའ་ཡང་ཡོད་པ་རེད། འོན་ཀྱང་།
རྙིང་ཕྱོགས་དང་། ཁྱད་པར་རྫ་མགོ་གསེར་གསུམ་སོགས་ནི་དེ་ལྟར་མ་རེད། ང་ཚོའི་
ཕྱོགས་སུ་ཆུང་ནས་སྤྲུལ་སྐུ་བྱས་ཟིན་པ་རྣམས་ལ་སློབ་སྦྱོང་གི་འདུ་ཤེས་ཡོད་པ་ཧ་ཅང་
ཉུང་ལ། དགོན་པ་དང་གྲྭ་ཚང་གི་ངོས་ནས་ཀྱང་དེ་ལ་མཐུན་སྦྱོར་རོགས་རམ་བྱེད་པ་
ཤིན་ཏུ་དཀོན། གནས་སྟངས་སམ་ཁོར་ཡུག་དམིགས་བསལ་བ་དེ་འདྲ་ཞིག་ཏུ་སྐྱེས་
པའི་ཆ་ནས་ཀྱང་ཆོས་རྗེ་མཆོག་ལ་ཆུང་དུས་སློབ་སྦྱོང་གི་འདུ་ཤེས་བརྟན་པོ་ཞིག་སྐྱེ་
རྒྱུ་ནི་ཕྱག་དར་ཁྲོད་ཀྱི་རིན་ཆེན་ལྟར་འབྱུང་དཀའ་བ་ཞིག་ཆགས་ཡོད།
ཕྱོགས་གཅིག་ནས། གནའ་སྔ་མོའི་གནས་དུས་དེ་ཡི་ཕ་ཡུལ་དང་ཁ་བྲལ་མྱོང་
མེད་པའི་རྐང་ཐང་གི་འགྲུལ་བཞུད་པ་ཞིག་ལ་མཚོན་ན། ཐག་རིང་རྒྱུས་མེད་ཀྱི་ས་
ཆ་ཞིག་ཏུ་ཆོས་ལམ་བསྙེག་རྒྱུ་དང་ལམ་ལྷོངས་ལྡན་པའི་འགྲུལ་བཞུད་ཅིག་བྱ་བ་ནི།
ཚེ་སྲོག་ལ་རྩེད་མོ་རྩེ་བའི་ཉམས་སད་གཞན་ཞིག་རེད། དོན་དངོས་ཀྱི་ཐོག་ནས་ཀྱང་
དེ་ནི་ཧ་ཅང་ཉེན་ཁ་ཅན་དང་ཡ་ཡུད་ཆེན་པོ་ཞིག་རེད། འོན་ཀྱང་། ཁོང་གིས་དེ་
ལྟར་ཡ་ཡུད་ཆེ་བའི་ཆོས་ཀྱི་འགྲུལ་བཞུད་དེར་རྒྱལ་ཁ་ཐོབ་པ་གནང་འདུག
སྦྱང་འབྲས་དང་གྲོང་ཆོག་བར་གྱི་འགལ་འདུ།
ཁོང་རྫ་ཆུ་ཁའི་ལྕང་མ་རི་ཁྲོད་དུ་ཕེབས་ནས་དུས་ཡུན་གང་འཚམ་ཕྱིན་སྐབས་
ནས་སྦྱང་འབྲས་ཆེན་པོ་བླངས་ཡོད། དེང་སང་གི་བླ་མ་དང་སྤྲུལ་སྐུའི་མིང་ཐོགས་པ་
རྣམས་དང་དམིགས་བསལ་སློབ་སྦྱོང་ལ་གཡེར་བག་ཆེན་པོ་ཡོད་ཅིང་། དཔེ་མཚོན་
ཁ་གསལ་ཞིག་ནི། བླ་རུང་ལྔ་རིག་ནང་བསྟན་སློབ་གླིང་རང་གིས་བཙུགས་པའི་སྤྲུལ་
སྐུའི་འཛིན་གྲྭ་ཞེས་པ་དེ་རེད། ཞིབ་བསྡུར་གྱི་འོས་ཆོས་འཚམས་ཤོས་ཡིན་པའི་སྤྲུལ་
སྐུའི་འཛིན་གྲྭ་དེ་དང་། སྤྲུལ་སྐུ་ཆེན་པོའི་མིང་བྱང་ཡོད་པའི་རིན་པོ་ཆེ་ཁོང་གི་སློབ་
#/



– pev=འཇིགས་མེད་ཕུན་ཚོགས་འབྱུང་གནས།
སྦྱོང་གི་ལོ་རབས་གཉིས་བསྡུར་ཙམ་བྱས་པ་ཡིན་ན། ཁོང་གི་འབད་བརྩོན་དང་གྲུབ་
འབྲས་ནི་ཧ་ཅང་དང་བ་འདྲེན་པ་ཞིག་བྱུང་ཡོད།
ཁོང་ལྕང་མ་སྒར་དུ་ཡོད་དུས་ཀྱི་ཐ་མའི་དུས་རིམ་ཙམ་ལ་ཨ་རིག་མཁན་ཆེན་
པདྨ་ཚེ་དབང་མཆོག་དེར་ཕེབས་ནས་སློབ་གཉེར་གནང་བཞིན་པའི་སྐབས་སུ་འཁེལ་
ཞིང༌། སྐབས་དེར་ཁོང་ནི་གཞུང་ཆེན་པོ་ཁག་ལ་སྐྱོར་ཁྲིད་བྱེད་ཐུབ་པ་ཞིག་ཏུ་ནར་
སོན་ཟིན། ཁོང་གིས་དབྱར་ངོས་རེ་རེ་ཙམ་ལ་མེ་མ་བུས་པར་རི་ཁྲོད་པའི་ཐོབ་སྐལ་
གྱི་ཞོ་ཉུང་ཉུང་ཙམ་ཡོད་པ་དེ་ཁོ་ན་གསོལ་ནས་སྙིང་རུས་གནང་། མ་གཞི་སྐབས་དེའི་
རྫ་ཆུ་ཁའི་འཚོ་བ་ནི་འབྲོག་ལས་འབའ་ཞིག་ཡིན་ལ། འབྲུ་རིགས་སོགས་བཟའ་བཅའ་
ཕལ་མོ་ཆེ་འབྲི་ཆུ་བརྒྱུད་ནས་ཁལ་བདལ་ལེན་པ་ཡིན། སྤྱིར་བཏང་གི་འབྲོག་ཁྱིམ་
དག་གི་འཚོ་བ་ལ་ཡང་དཀའ་ངལ་ཆེན་པོ་ཡོད། སློབ་གཉེར་བྱེད་བཞིན་པའི་གྲྭ་བ་
ཞིག་ལ་མཚོན་ན་དེ་བས་ཀྱང་ཧ་ཅང་དཀའ་ཚེགས་ཆེ།
ཐེངས་རེར་ལྕང་མའི་མཁན་རིན་པོ་ཆེ་སྐུ་དངོས་ནས་ཀྱང་། ཐག་རིང་གི་ཨ་
སྐྱོ་ཉམ་ཆུང་རྣམས་ཀྱི་གནས་སྟངས་ལ་གཟིགས་ནས་རེས་མོས་ཀྱིས། ཆོས་མཚམས་
དག་ཏུ་ཉེ་འཁོར་གྱི་འབྲོག་ཁྱིམ་ཕྱུག་པོ་དག་ལ་ཨ་མཆོད་དུ་གཏོང་གི་ཡོད། དེ་ནི་
སྐབས་དེའི་སློབ་གཉེར་བའི་འཚོ་བའི་མཐུན་རྐྱེན་ལ་གཟིགས་རྟོག་གནང་སྟངས་གཞན་
ཞིག་སྟེ། དེང་སང་གི་བཤད་སྟངས་ལྟར་བྱས་ན། སྦྱིན་བདག་འཚོལ་རོགས་བྱེད་པའི་
ཚོད་ཙམ་རེད། །
འོན་ཀྱང་། སྟབས་མ་ལེགས་པར་སྐབས་ཤིག་ཁོང་གིས་གྲོང་ཆོག་པ་ཞིག་གི་གོ་
ཡང་མ་ཆོད་པར་སྦྱིན་བདག་གིས་ཁ་ཆད་ལས་སྔ་བར་ཕྱིར་སློག་བཏང་འདུག གོ་ཐོས་
ལྟར་ན། ཁོང་ཉིད་རང་གི་དཔེ་ཆའི་ནང་དོན་ལ་གོ་བ་ལེན་རྒྱུར་དབུ་གཡེངས་ནས་
སྦྱིན་བདག་གི་འདོན་པའི་གྲངས་ཀ་འདང་ངེས་ཤིག་མ་སོང་བ་རེད་ཟེར། ཁོང་ལ་
མཚོན་ན་དེ་ནི་ལས་ཤོར་ཐེངས་ཤིག་སྟེ། མ་མཐའ་ཡང་དཀའ་ངལ་ཞིག་རེད། ཁོང་
,



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦
གི་རྒྱང་རིང་གི་འགྲུལ་བཞུད་དང་། དུས་རིང་གི་འཚོ་བའི་ཁྲོད་དུ་འཇིག་རྟེན་གྱི་
ལུགས་སུ་བྱས་ན་དེ་ནི་དཀའ་ངལ་ཐོག་མ་དང་ཐ་མ། ཆེ་ཤོས་དང་ཆུང་ཤོས་གང་ཡང་
ཡིན་མི་སྲིད།
འོན་ཀྱང་། ཁོང་ནི་དཀའ་ངལ་ལ་གདོང་ལེན་བྱེད་པའི་ཆོད་སེམས་དང་། དཀའ་
ངལ་ལས་རྣམ་པར་རྒྱལ་བའི་བློ་རིག་གཉིས་ཀ་ཡོད་མཁན་ཞིག་ཡིན་པ་སྐུ་ཚེའི་ནང་
དུ་ར་སྤྲོད་གནང་ཡོད།
ལོ་ངོ་བཞི་བཅུའི་རྗེས་ཀྱི་ཉིན་ཞིག་
ཆོས་རྗེ་མཆོག་དུས་ཕྱིས་སུ་རྫ་ཆུ་ཁར་ཕེབས་ཤིང་། ཨ་རིག་ཆོས་གྲྭ་ཆེན་མོ་ནས་
ཁོང་གི་མཆེད་གྲོགས་རྙིང་བ་མཁན་ཆེན་བླ་མ་པདྨ་ཚེ་དབང་དང་ཞལ་འཛོམས་གནང་།
སྐབས་དེའི་ཁོང་གི་རྫ་ཆུ་ཁའི་ཆོས་ཀྱི་འགྲུལ་བཞུད་དེ་ནི་ཁོང་ཉིད་བསྐྱར་དུ་གཞོན་
དུས་ཀྱི་ནམ་ཟླའི་ཀློང་དུ་གཉིད་འབེབས་ཐེངས་གཅིག་བྱས་པ་རེད། དེའི་ནང་ནས་
མཆེད་གྲོགས་རྒན་པ་གཉིས་ཀྱི་ཡུན་རིང་གི་ལོ་ཟླ་རིང་མོའི་རྗེས་ཀྱི་མཇལ་འཛོམས་དེ་
ནི་ཧ་ཅང་དོན་སྙིང་ལྡན་པ་དང་སྤྲོ་བ་འདྲེན་པ་ཞིག་བྱུང་ཡོད། །
ངས་སྐབས་དེ་དུས་ཀྱི་ཆོས་རྗེ་མཆོག་གི་བཀའ་མོལ་དང་དུས་སྐབས་དེའི་སྣང་
བརྙན་ཁག་ཅིག་ད་ལྟ་ཡང་ཧ་ཅང་གསལ་བོ་དྲན་སོས་ཀྱི་འདུག ཐོག་དང་བོ་མཆེད་
གྲོགས་རྙིང་བ་ངོ་འཕྲད་བྱུང་སྐབས་ཆོས་རྗེ་མཆོག་གིས། ངེད་གཉིས་མ་འཕྲད་ནས་
ཏག་ཏག་མི་ལོ་ཧྲིལ་བོ་བཞི་བཅུ་ཟིན་པ་རེད་ཅེས་མཁན་པོ་པདྨ་ཚེ་དབང་མཆོག་ལ་
གསུངས་པ་རེད། སྐབས་དེ་དུས་ངས་ཁོང་རླངས་འཁོར་ལས་བབས་ནས་ཐད་ཀར་
མཆེད་གྲོགས་ཀྱི་ཕྱག་གཉིས་ལ་དམ་པོར་འཇུས་ཏེ། སྤྱན་འབྲུ་ཚུགས་སུ་གཟིགས་ནས་
ནན་ཏན་ཆེན་པོས་བཀའ་མོལ་ཚིག་གཅིག་འདི་ལྕིག་ཁོག་ཅན་གྱི་ཁུར་བོ་ཞིག་ཐང་ལ་
གཡུག་པ་ལྟར་ཞལ་ནས་བཏོན་པ་རེད་ཅེས་བསམ་གྱི་ཡོད།
ལ



༽/v=འཇིགས་མེད་ཕུན་ཚོགས་འབྱུང་གནས།
བཀའ་མོལ་འདིར་སྒྱུ་རྩལ་རྩོམ་རིག་གི་མིག་སྤྱད་ནས་བལྟས་པ་ཡིན་ན། འདིའི་
ནང་དུ་ཧ་ཅང་ཡིད་ཆེས་དཀའ་བའི་ལོ་རྒྱུས་ཀྱི་སྐྱོ་གར་ཆེན་པོ་ཞིག་དང༌། སྐྱེས་བུ་
སྒེར་བ་ཞིག་གི་མི་ཚེའི་འཕོ་འགྱུར། ཉམས་སུ་དགའ་བའི་སློབ་གླིང་གི་བླ་སློབ་མཉམ་
འཛོམས་ཀྱི་གཞོན་ནུའི་དགོད་སྒྲ། ད་དུང་དྲུག་ཅུ་ཡོལ་བའི་མི་ཚེ་ཞིག་གི་ཕྱི་མཐའི་
བར་ཡོངས་རྫོགས་སྦས་ཡོད། གང་ལྟར། ནམ་ཟླ་དེ་ལྟར་འདས་ཤིང་། དུས་ཚོད་འདུན་
དུ་བསྐྱོད་པའི་བར་གསེང་ནས་ཁོང་གཉིས་སླར་ཡང་མཇལ་འཛོམས་བྱུང་བ་རེད།
སྐབས་དེར། ཆོས་རྗེ་མཆོག་གིས་རང་ཉིད་ཀྱི་ངོས་མི་མཉམ་པའི་སྐུ་ཚེའི་ཉམས་
མྱོང་དག་ཁ་གསལ་བོས་གསུངས་ཤིང་། དེ་ལས་ཀྱང་། ཁོང་ཉིད་ཀྱིས་རིག་གནས་
གསར་རྗེའི་དུས་ཡུན་ནང་ར་རྫི་མཛད་ནས། སྦས་ཚུལ་དུ་མུ་མཐུད་དེ་རང་གི་ཆོས་
ཀྱི་སློབ་སྦྱོང་དང་ཉམས་ལེན་རྒྱུན་བསྐྱངས་པའི་སྐོར་ནས་དུས་ཕྱིས་མཛད་པ་འཕྲིན་
ལས་ཧ་ཅང་རྒྱས་ཏེ། འཛམ་གླིང་དུ་ཆོས་ཀྱི་འགྲུལ་བཞུད་ཆེན་པོ་གནང་བའི་བར་
དང་། ༧རྒྱལ་མཆོག་ཐམས་ཅད་མཁྱེན་པ་དང་ལེགས་ཕྱོགས་ཀྱི་རྟེན་འབྲེལ་ཆེན་པོ་
འགྲིག་པའི་བར་རྒྱས་པར་གསུངས། ད་དུང་ཁོང་གིས་ཧ་ཅང་ཉེན་ཁ་ཆེ་བའི་རིག་
གསར་གྱི་དྲག་ཆར་རླུང་འཚུབ་ཁྲོད་ནས་ཀྱང་ཆོས་འཆད་ཉན་གྱི་རྒྱུན་མ་བཅད་པར་
སྤོབས་པ་ཆེན་པོ་གནང་འདུག
ལར་རང་ཉིད་གང་གི་རྗེས་སུ་འབྲངས་པའི་སྟོན་པ་དང་ཆོས་ཀྱི་ཆེད་དུ། བླ་
ན་མེད་པའི་སྙིང་སྟོབས་ཀྱི་གོ་ཆ་དང་། གཡོ་བ་མེད་པའི་རྒྱུན་བསྲིངས་ཀྱི་སེམས་ཤུགས་
དེ་ལྟ་བུ་ལག་ལེན་དུ་ཁེལ་གནང་མཛད་པ་ནི། བཤད་སྟངས་གསར་བ་ལྟར་ན། ང་
ཚོའི་མིག་དཔེར་འོས་པའི་མི་གཞིའི་སྙིང་སྟོབས་མཐར་ཐུག་པ་ཞིག་སྟེ། ཁོང་གི་མི་
གཞི་དང་སྒེར་ཚུགས་ནི་དེ་ལྟར་སྲེག་བཅད་བརྡར་གསུམ་གྱིས་ཡོངས་སུ་གཏན་ཁེལ་
བྱས་པ་ཞིག་རེད།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
རྒྱབ་ལྗོངས་གཞན་ལ་ལྟ་བ།
གྲལ་རིམ་གྱི་དགྲ་བོར་གཏོགས་པའི་ར་རྫི་ཞིག་ཧ་ཅང་ཐུང་བའི་དུས་ཡུན་ནང་།
མདོ་དབུས་མཐོ་སྒང་གི་གཙུག་ནོར་དུ་འགྱུར་རྒྱུ་ནི་ལས་སླ་མོ་ཞིག་མ་རེད། འོན་ཀྱང་།
ཆོས་ཕྱོགས་ཀྱི་བཤད་སྟངས་བྱས་ན་ལས་འཕྲོ་དང་སྨོན་ལམ་སད་པ་དང་། འཇིག་
རྟེན་གྱི་བཤད་སྟངས་བྱས་ན། ལོ་རྒྱུས་ཀྱི་གོ་སྐབས་ཁ་ཤས་ཤིག་གིས་ཁོང་གི་ཕུགས་
འདུན་མངོན་དུ་གྱུར་པའི་མཐུན་འགྱུར་བྱུང་ཡོད། །
དེའི་ནང་གི་གཅིག་ནི། བཅོས་སྒྱུར་སྒོ་འབྱེད་བྱས་ནས་དཔལ་འབྱོར་ལམ་ལུགས་
ཁོ་ནས་མགོ་གཡེངས་ཏེ། ཆོས་ལུགས་དང་རིག་གནས་ཀྱི་བཀག་སྡོམ་གནས་སྐབས་
རང་བརྗེད་པ་ལྟར་གྱུར་པའི་དུས་ཡུན་ཞིག་བྱུང་ཡོད་ཅིང་། གཞན་ཞིག་ནི། ཡུན་
རིང་ཚད་བརྒལ་བཀག་སྡོམ་འོག་གནས་པའི་ཆོས་དད་མང་ཚོགས་ཀྱིས་རང་གི་དད་
མོས་དང་ཉམས་ལེན་ལ་སྤྱོད་པའི་གོ་སྐབས་དེར་ཐུག་ཡོད། །
དཔེ་མཚོན་ཞིག་ཞུས་ན། གསེར་རྟ་རྒོད་རྒན་མཆོད་རྟེན་བཟོ་སར་ཐོག་མར་
ཆོས་གོས་གྱོན་ནས་སེང་སྦེངས་གནང་བ་མཐོང་སྐབས། དགའ་ནས་མིག་ཆུ་མི་གཏོང་
མཁན་གྱི་ཡུལ་མི་ཕལ་ཆེར་མེད་ཅིང་། ཁག་ཅིག་གིས་རང་གི་མིག་ལའང་ཡིད་མ་ཆེས་
པ་བྱུང་ཡོད། གནས་ཚུལ་དེ་བོད་ས་ཧྲིལ་བོར་གཅིག་མཚུངས་ཡིན། མ་གཞི་གོ་སྐབས་
ནི་ངེས་པར་རྣམ་པ་མི་འདྲ་བའི་ཐོག་ནས་ཡོང་གིན་ཡོད་ཅིང་། གོ་སྐབས་ནི་ལེབ་གཅིག་
ལས་མི་སྟོན་པར་ཡལ་བར་འགྱུར། །
དེས་ན་གོ་སྐབས་དེ་གོ་སྐབས་སུ་བསྒྱུར་བར་ངེས་པར་བློ་གྲོས་ཆེན་པོ་ཞིག་དགོས་
ལ། བློ་གྲོས་དེ་ནི་དུས་དང་ཁོར་ཡུག་རྟོགས་པ། བྱ་བའི་ཐབས་རྟོགས་པ་སྟེ་གཉིས་སུ་
འདུ། ད་དུང་ཐབས་ལག་ལེན་དུ་བྱེད་ཅིང་ལག་ལེན་མཐའ་ལ་བསྐྱེལ་བ། བར་ཆད་ལ་
གདོང་ལེན་བྱེད་པ་བཅས་ཀྱི་སྙིང་སྟོབས་ནི་སྲོག་ལྟ་བུ་ཡིན།



ལUn- འཇིགས་མེད་ཕུན་ཚོགས་འབྱུང་གནས།
ཤེས་རབ་ཅན་གྱི་མཛད་སྟངས།
ང་ཚོས་ཤེས་གསལ་ལྟར། ཁོང་གི་དུས་ཕྱིས་ཀྱི་ཕེབས་བཞུད་གནང་སྟངས་ནི་
སྔར་གྱི་སྤོ་ཐོའི་ཁང་བུར་བཞུགས་པའི་ར་རྫི་དེ་གཏན་ནས་མིན་པར་དར་གདུགས་
འཕན་གསུམ་གྱིས་སྤུས་པའི་ཕེབས་འཁོར་བཅུ་ཕྲག་མང་བོ་རུ་བསྒྲིག་ཏུ་འཇུག་ཅིང་།
འཁོར་སློབ་བརྒྱ་ཕྲག་གིས་མཐའ་བསྐོར་ནས་ཕེབས་འཁོར་ཐོག་གི་སྒྲ་དུང་ལས། སྐབས་
དེར་དར་སོ་ཆེ་བའི་བོད་ཕྱོགས་ཀྱི་རྡུང་ལེན་གླུ་བཞས་ཆེད་འཁོར་གཏོང་གི་ཡོད་སྲིད་
ལ། ད་དུང་ཉེན་བརྡ་བསྟུད་མར་གཏོང་བའི་སྐུ་སྲུང་གི་ཉེན་ཟོན་རླངས་འཁོར་གྱིས་
རུ་འདྲེན་ཞིང་གཏིང་གནོན་བཞིན་ཡོད། ལེན་མཁན་སུ་ཡིན་མ་ཤེས་ཀྱང་། ངས་ཀྱང་
ཐེངས་གཅིག་ཆོས་རྗེ་མཆོག་གི་ཕེབས་འཁོར་ལམ་དུ་ཞུགས་སྐབས། ཚངས་དབྱངས་
རྒྱ་མཚོའི་མགུར་གླུ་གཏོང་བཞིན་པ་ཞིག་དྲན་གྱི་འདུག ད་དུང་ཁོང་གི་སློབ་མ་ཞིག་
གིས་གནང་ཞིང་སྐུ་ཉིད་ཀྱིས་དངོས་སུ་བརྩམས་པའི། ཕྱོགས་ལས་རྣམ་པར་རྒྱལ་བ་
ང་མིན་སུ། ། ཞེས་པ་ལྟ་བུའི་ང་ཆེ་ང་བཙན་གྱི་མགུར་གླུ་ཡང་སྐད་ཆེན་པོས་གཏོང་
གི་ཡོད། །
དོན་འདི་ལ་མང་བོ་ཞིག་ཐེ་ཚོམ་སྐྱེས་མྱོང་ཞིང་། མང་བོ་ཞིག་གིས་མཁན་པོ་
འཇིགས་མེད་ཕུན་ཚོགས་ནི་ཆོས་བརྒྱད་ཧ་ཅང་ཆེན་པོ་ཞིག་རེད་ཅེས་ཟུར་ཟ་ཡང་བྱས་
མྱོང་། འོན་ཀྱང་། ང་ལ་མཚོན་ན་ཁོང་གི་གནང་སྟངས་དེ་ནི་ཧ་ཅང་ཤེས་རབ་ཅན་
གྱི་མཛད་པ་སྙིང་རྗེ་བོ་ཞིག་ཏུ་ཡིད་ཆེས་རྙེད། །
ཁོང་གིས་ཀྱང་། ང་དང་བོར་བསྡད་ནས་སྟན་རལ་བ་ཞིག་བྱེད་བསམ་པ་ཡིན་
ཏེ། སོང་ནས་ལྷམ་རལ་བ་ཞིག་བྱ་རྒྱུར་རྟེན་འབྲེལ་འགྲིག་པ་ཡིན་གསུངས་མྱོང་། དེའི་
དོན་ནི་ཁོང་ཉིད་ཀྱིས་དེ་ལྟ་བུའི་མཛད་སྤྱོད་ཅིག་ལ་བརྟེན་ན་གཞི་ནས་བསྟན་འགྲོ་
ལ་ཕན་པ་དེ་ལས་མང་བ་བསྒྲུབ་ཐུབ་རྒྱུ་ཡིན་པའི་གནད་འགག་གཟིགས་པ་རེད།
ངས་ཁོང་གི་སྐུ་ཚེའི་མཛད་སྤྱོད་ལས་ཁ་ཕྱོགས་ཀྱི་འགྱུར་མཚམས་དང་འབྲེལ་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། —
བའི་སྒྲུང་ཤ་ཚ་མོ་ཞིག་གོ་མྱོང་། ཁོང་གིས། ང་ཐེངས་དང་བོར་དར་རྩེ་མདོར་གོས་
ངན་ལྷམ་ངན་བྱས། རླངས་འཁོར་ཐབས་ཆག་ཅིག་གི་ནང་དུ་བསྡད་ནས་ཚོགས་འདུ་
ཞིག་ལ་སོང་བ་ཡིན་མོད། གཞན་གྱིས་དམིགས་བསལ་གྱི་དོ་སྣང་བྱེད་པ་ཕར་ཞོག ཐ་
ན་ལམ་ཡང་གཟུར་གྱི་མི་འདུག རྗེས་ནས་རླངས་འཁོར་ཡག་པོ་བཏང་། འཁོར་ཡང་
མང་པོ་ཁྲིད་ནས་འགྲོ་སྐབས་མི་མཐོ་དམན་ཚང་མས་འཚང་ཁ་རྒྱག་གི་འདུག དེ་ནས་
ཁོང་གིས་བསྟན་འགྲོའི་དོན་རླབས་ཆེན་ཞིག་བྱེད་པར་སྐྱེ་བོ་དག་གི་ངོར། འདི་ལྟ་བུའི་
འགྲོ་སྟངས་ཤིག་སྐབས་རེར་གལ་ཆེན་ཆགས་ཀྱི་ཡོད་པའི་ངེས་ཤེས་སྐྱེས་པ་ཡིན་ཞེས་
གསུངས་པ་རེད་ཟེར། །
ངས་བལྟས་ན་དེ་ནི་བདེན་ཤས་ཧ་ཅང་ཆེ་བ་རེད་དྲན། ང་རང་ཨ་རིག་ཏུ་
ཡོད་སྐབས་མཁན་ཆེན་པདྨ་ཚེ་དབང་གིས་ཀྱང་ཡང་ཡང་ནན་ཏན་དུ། མཁན་ཆེན་
མཆོག་གི་རྒྱས་སྤྲོས་གནང་སྟངས་དེ་ནི་བསྟན་པ་རིན་པོ་ཆེ་དབུ་འཕང་བསྟོད་པའི་ཆེད་
འབའ་ཞིག་རེད་ཅེས་གདམས་ཀྱི་ཡོད།
མདོར་ན་ཁོང་ནི་ཧ་ཅང་བློ་གྲོས་ཆེན་པོ་མངའ་བ་ཞིག་སྟེ། བྱང་ཆུབ་སེམས་
དཔའི་ཐབས་ལ་མཁས་པའི་རྣམ་པར་འཕྲུལ་བ་བསྟན་པ་ཞེས་པའི་མདོ་ལས། དཔེ་
མཚོན་གྱི་སྒོ་ནས་ཡང་ཡང་བསྟན་པའི་ཐབས་ལ་མཁས་པའི་བྱང་ཆུབ་སེམས་དཔའ་
ཞེས་པ་དེ་ཡང་འདི་འདྲ་ཞིག་ལ་ལོས་ཟེར་སྙམ། །
ཕུལ་བྱུང་དབུ་ཁྲིད་ཅིག་གི་མཚན་ཉིད། །
ཡང་བློ་གྲོས་ཏེ། ཤེས་རྒྱ་དང་དཔྱོད་རྒྱ་ཡོད་པ་ཙམ་གྱིས་ཀྱང་མི་འགྲིག ལྟ་
གྲུབ་ལག་ལེན་དུ་བྱེད་པའི་ཆོད་སེམས་དང་སྙིང་སྟོབས་དགོས་ཤིང་། གལ་ཏེ་ཆོད་
སེམས་དང་སྙིང་སྟོབས་མེད་ན་ངེས་པར་གཟུར་ཐབས་མེད་པའི་འགལ་རྐྱེན་གྱི་འགག་
ཕྲང་ལས་རྒྱལ་མི་ཐུབ། འོན་ཀྱང་། ཁོང་གི་ཆོད་སེམས་དང་སྙིང་སྟོབས་ནི་ལུས་དང་
སྲོག་ལ་མི་བལྟ་བ་ཞེས་པའི་ཚད་དེར་སོན་ཡོད། དེའི་མཚོན་དཔེ་ཞིག་ནི་རྒྱལ་བསྟན་



ལ་ འཇིགས་མེད་ཕུན་ཚོགས་འབྱུང་གནས།
དག་ཐེར་གྱི་སྐབས་སུ་ཡིན་ཞིང་། གཞན་ནི་བླ་ཆེན་ཞིག་གི་ཡང་སྲིད་ལ་ངོས་ལེན་
དགོས་པའི་བཙན་སྐུལ་གྱི་སྐབས་སུ་ཡིན། གཞན་ལོག་མཐོང་མཁན་གྱི་ཡིན་མིན་གྱི་
ཁ་ཟེར་དང་། འཁོར་སློབ་ཁྲི་སྟོང་མང་བོའི་རེ་དོགས་སྣ་ཚོགས་ཀྱི་ཅ་ཅོ། ལྟར་སྣང་སྐུ་
ཁམས་ཀྱི་བདེ་ཐང་སོགས་ནི་ཁོང་ལ་མཚོན་ན་ཁ་ཡ་བྱ་རིན་ཡོད་པའི་གནད་དོན་ཞིག་
གཏན་ནས་མིན་པ་འདྲ།
དེས་ན་ཁོང་གིས། རྒྱལ་བསྟན་དག་ཐེར་འདིའི་ཆེད་དུ་ལུས་སྲོག་ཤོར་ཡང་
འགྱོད་པ་གཏན་ནས་མེད་ཅེས། སྔ་རྗེས་སུ་ཡང་ཡང་གསུངས་པ་ཡུན་ཐུང་ཤོས་ཀྱི་སློབ་
མ་ངས་ཀྱང་དངོས་སུ་ཐོས་མྱོང་། །
དེ་བཞིན་ཆོས་རྗེ་མཆོག་ནི། གནད་དོན་ཐག་གཅོད་བྱེད་པ་དང་། ཕྱི་ནང་གི་
འགལ་རྐྱེན་ལས་རྣམ་པར་རྒྱལ་བ་བཅས་ལ་དམིགས་བསལ་གྱི་ཐབས་ལམ་ཡོད་པ་ཞིག་
ཡིན། གཞུང་ཕྱོགས་ཀྱི་དཔོན་རིགས་དང་ལས་སྒྲུབ་མི་སྣ་སོགས་ཀྱིས། ཆོས་སྒར་ཚོད་
འཛིན་སོགས་ཀྱི་ཛ་དྲག་གི་ལོ་ཟླ་ཧ་ཅང་མང་བོ་ཞིག་ལ་ཡང་། ཆོས་རྗེ་མཆོག་གི་བློ་
གྲོས་ཆེན་པོའི་ཁྱད་པར་གྱི་དགོངས་པ་དང་། བརྟན་བརྗིད་བརླིང་གསུམ་ལྡན་པའི་
ངང་ནས་འཕྲལ་རྐྱེན་ལ་གདོང་ལེན་གནང་སྟངས་ཀྱི་རྣམ་དཔྱོད་ནི། འཇིག་རྟེན་གྱི་
ལུགས་སུ་བྱས་ན་འཇོན་ཐང་དང་། མཛངས་པའི་རྣམ་དཔྱོད་རྩེར་སོན་པའི་ཕུལ་བྱུང་
དབུ་ཁྲིད་ཅིག་གི་རྣམ་དཔྱོད་དང་འཇོན་ཐང་མངོན་པར་བྱས་ཡོད།
ཀུན་སྤྱོད་སློབ་གསོའི་མིག་དཔེ།
ཁོང་ཉིད་སྔ་འགྱུར་རྙིང་མའི་སྔགས་འཆང་ཆེན་པོ་ཞིག་གི་ཡང་སྲིད་ཀྱི་སྙེམ་
པས། གསང་སྔགས་ཀྱི་དམ་ཚིག་དང་གཏེར་འབྱིན་གྱི་དགོས་པ་སོགས་ལ་ཁ་བསྙད་
ནས་སྔགས་འཆང་གི་ཆས་སུ་ཡང་མ་ཞུགས། ཆུང་ནས་ཐོས་བསམ་གྱི་གཞུང་ལ་སྦྱངས་
པ་ཆེན་པོ་བྱས་པའི་མཚན་ཉིད་པ་ཞིག་གི་ང་རྒྱལ་གྱིས་མིག་ནང་དུ་སྒོག་ཆུ་སོང་ཡང་
༢༢



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། —————
མཆི་མ་མི་འཆོར་བའི་འཁྲེབ་ཏོ་ཞིག་ཀྱང་མ་མཛད། །
དེ་ལས་ལྡོག་སྟེ། རྒྱལ་བསྟན་རིན་པོ་ཆེ་རྨང་ནས་གསོ་བའི་གཞི་རྩའི་ཐབས་ལམ་
གལ་ཆེ་ཤོས་དེ། སྤྱི་ཚོགས་ཀྱིས་ངོས་འཛིན་འཐོབ་ངེས་ཀྱི་ཡང་དག་པའི་ཀུན་སྤྱོད་སློབ་
གསོ་ཡིན་པར་དགོངས་ནས། སྒེར་གྱི་རྟེན་འབྲེལ་མང་བོ་བཏང་སྙོམས་སུ་བཞག་སྟེ།
བསྟན་འགྲོ་འབའ་ཞིག་གི་ཆེད། ཆོས་འདུལ་བ་དང་མཐུན་པའི་ཁ་ན་མ་ཐོ་བ་
མེད་པའི་ཚུལ་ཁྲིམས་ཀྱི་སྤྱོད་པ་ཉམས་སུ་བླངས་ཤིང་། གཞན་ཡང་དེ་ལ་བསྐུལ་བར་
མཛད། །
ཡང་ནང་ལྟ་དགོངས་དང་ཉམས་ལེན་གྱི་ཐད་ནས་ཆུང་ནས་བླ་མ་ལ་སངས་
རྒྱས་དངོས་མཐོང་གི་དད་པ་དང༌། ཐེག་མཆོག་གི་དེ་ཁོ་ན་ཉིད་འཚོལ་བའི་འདུན་
པ་ཁྱད་པར་ཅན་རང་ཤུགས་སུ་མངའ་ཞིང་། དགུང་ལོ་བཅུ་དྲུག་ཐོག་འཇམ་མགོན་
མི་ཕམ་རིན་པོ་ཆེའི་སེམས་ངོ་མཛུབ་བཙུགས་ཀྱི་གདམས་པ་ལ་བརྟེན་ནས་མི་འཕྲོག་
པའི་ལྟ་བ་ཐུགས་ལ་འཁྲུངས་པར་ཞལ་གྱིས་བཞེས། རྟོགས་པ་རང་ངོ་འཕྲོད་པའི་མགུར་
ཡང་བཞེངས། འདིའི་སྐོར་ཨ་རིག་ཆོས་གྲྭ་ཆེན་མོར་ཆོས་རྗེ་ཉིད་ཀྱིས་སེམས་ངོ་མཛུབ་
བཙུགས་ཀྱི་གདམས་ངག་སོགས་གནང་སྐབས་བཀའ་མོལ་རྒྱས་པར་གནང་མྱོང་།
དུས་དེར་ང་ལོ་ངོ་བཅུ་བདུན་ལ་སོན་ཙམ་ཡིན། སྐབས་དེར་ང་ད་དུང་ཨ་རིག་
བཤད་གྲྭར་དངོས་ཞུགས་བྱས་པ་ལྟ་ཅི། ཐ་ན་སྤྱིར་བཏང་གི་དཔེ་ཆ་ལྟ་འགོ་ཙམ་ཡང་
ཚུགས་མེད། འོན་ཀྱང་། ཆོས་རྗེ་མཆོག་ཕེབས་སྐབས་ང་ཆེད་གཉེར་དུ་གསུང་ཆོས་
ལ་བཅར་ཞིང་། སྐབས་དེའི་བཀའ་སློབ་དག་གིས་ཀྱང་སེམས་ལ་ཁྱད་པར་ཧ་ཅང་
ཆེན་པོ་བྱས་བྱུང་། ངས་ཡང་དང་ཡང་དུ་གུ་རུ་རིན་པོ་ཆེ་ཟེར་བ་དེ་འདི་འདྲ་ཞིག་
ཡིན་རྒྱུ་རེད་ཅེས་དྲན་པ་བྱུང་། །
ཁྱད་པར་ཁོང་ནི། ཉམས་འུར་བ་ལྟ་བུ་དམིགས་གསལ་གྱི་གནས་ཚུལ་འོག ཐད་
ཀ་ཐད་ཀར་མྱོང་རྟོགས་དང་སྣང་ཤེས་གླུ་རུ་ལེན་མཁན་ཞིག་ཡིན་པ་ཤེས་ཤིང་། དེ་



D འཇིགས་མེད་ཕུན་ཚོགས་འབྱུང་གནས།
ལ་དམིགས་ཀྱི་ཚོར་སྣང་གཏིང་ཟབ་མོ་བྱུང་། གང་རེད་ཅེ་ན། ངས་རང་ཉིད་རྫི་བོ་
དང་གྲོང་ཆོག་གི་སྐབས་ཀློག་རྒྱུར་གོམས་པའི་མར་མིའི་རྣམ་ཐར་དང་གེ་སར་གྱི་སྒྲུང་
ཡིག་བཅས་སུ་ཁ་ཐུག་ལ་གླུ་དང་གླུ་ལེན་གྱི་ལམ་ནས་ཁ་བརྡ་བྱེད་ཀྱི་ཡོད་པའི་སྣང་
བརྙན་མང་བོ་བསྐྲུན་པ་དེས་ང་ལ་མཚར་སྣང་ཆེན་པོ་སྐྱེ་མྱོང་ཞིང་། འདི་ཉིད་ངེས་
པར་གནའ་སྔ་མོའི་སྣང་ཚུལ་ཞིག་ཡིན་རྒྱུ་རེད་སྙམ་པ་ཡང་ཡང་སེམས་ལ་འཁོར་མྱོང་
ཡོད་པས། ཁོང་གི་བཀའ་མོལ་གྱི་སྣང་ཚུལ་མང་བོས། ང་རང་འདས་པའི་དུས་ཀྱི་
འཁྲུལ་སྣང་གི་འཇིག་རྟེན་ཞིག་ཏུ་བསླེབས་པ་ལྟ་བུའི་ཚོར་བ་ཡང་ཡང་བྱིན། མདོར་
ན། ཁོང་ནི་གནས་དུས་འདི་ན་ལྟ་སྤྱོད་ཟུང་འབྲེལ་དུ་སྤྱོད་པའི་ཚད་མའི་སྐྱེས་བུ་བླ་
ན་མེད་པ་ཞིག་ཡིན། །
ངོ་མཚར་གྱི་ཡོན་ཏན་གཞན་ཞིག
ཆོས་རྗེ་མཆོག་གི་ངོ་མཚར་ཆེ་བའི་ཡོན་ཏན་གཞན་ཞིག་ནི། ཁོང་གི་ཐུགས་
རྒྱུད་དུ་རང་ཆས་སུ་ཡོད་པའི་བླ་མ་ལ་དད་པ་དང༌། མཆེད་གྲོགས་ལ་བརྩེ་བ་དེ་རེད།
ནུབ་ཕྱོགས་པ་ནི་སེམས་ཀྱི་མཚན་རིག་དང་ཀུན་སྤྱོད་ཀྱི་སློབ་གསོ་ཉམས་ཞན་དུ་གྱུར་
པའི་སྤྱི་ཚོགས་ཤིག་ཡིན་ཟེར་ན། ཤར་ཕྱོགས་པ་ནི་མ་མཐའ་ཡང་ལྟོས་བཅས་སུ་སེམས་
ཀྱི་ཉམས་ལེན་དང་། ལེགས་བྱང་དང་རྗེས་སུ་འབྲེལ་བའི་ཀུན་སྤྱོད་ཀྱི་མིག་དཔེར་བརྩི།
ཁྱད་པར་དུ་བླ་སློབ་བར་གྱི་དད་པ་དང་། མཆེད་གྲོགས་བར་གྱི་དམ་ཚིག་གི་ལ་རྒྱ་ནི་
གལ་ཆེན་པོར་བྱེད། དོན་ལའང་དེ་དག་ནི་གལ་འགང་ཆེན་པོ་རེད། །
དེ་ལྟ་ན་ཡང་། མཚན་ཉིད་ཀྱི་གྲྭ་ས་མང་བོ་ཞིག་ཏུ་བླ་སློབ་བར་གྱི་འདུ་ཤེས་
ལ་བླ་མ་སངས་རྒྱས་དངོས་མཐོང་གི་ཚད་གཞི་ལྟ་ཅི། སྤྱིར་བཏང་སྤྱིར་བཏང་ཙམ་གྱི་
མི་དང་མིའི་བར་གྱི་འབྲེལ་ལམ་གྱི་ཚད་གཞི་ཡང་དང་བ་འདྲེན་པ་ཞིག་ཡོད་མེད་གཉིས་
ཀ་ཡོད་མོད། ཆོས་རྗེ་ཁོང་གིས་རང་གི་ཆོས་ཞུ་སའི་བླ་མ་རྣམས་ལ་དད་པ་དང་བཀུར་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –w-
བསྟི་བྱ་བའི་ཚད་དེར་ང་ཚོ་ཧ་མ་ལས་རང་ལས་རེད།
ཁོང་གིས་རང་གི་རྩ་བའི་བླ་མ་སྤྱི་དང་ཁྱད་པར་གང་ལས་དགོངས་པ་ཉམས་
ཀྱི་བརྒྱུད་པ་ཐོབ་པའི་འཇམ་མགོན་མི་ཕམ་པ་དང་། ཁོང་ལ་བཀའ་དྲིན་དང་ཐུགས་
རྗེ་ཆེན་པོས་བསྐྱངས་པའི་རྫ་ལྕང་མ་མཁན་པོ་ཐུབ་བསྟན་ཆོས་འཕེལ་གྱི་མཚན་ནས་
བརྗོད་ཅིང་། ཡོན་ཏན་གྱི་རྣམ་གྲངས་སྨོས་པ་ཙམ་གྱིས་སྤྱན་ཆབ་དབང་མེད་དུ་བསིལ་
བ་ཡིན།
དུས་ཕྱིས་ཁོང་བླ་ཆེན་ཆགས་རྗེས་ཁོང་གི་མ་ཡུམ་སློབ་གླིང་རྫ་ཆུ་ཁའི་ལྕང་མ་
རི་ཁྲོད་དུ་ཕེབས་ནས། སྔར་གྱི་ཐུབ་དགའ་ཡིད་བཞིན་ནོར་བུའི་བཞུགས་གནས་ཀྱི་
གཟིམ་སྤྱིལ་དུ། ཧ་ཅང་སྤྲོས་མེད་ངང་ཨ་སྐྱོ་དཀྱུས་མའི་ཚུལ་དུ་བཞུགས་གནང་བའི་
ནུབ་མོ་རང་གི་དགེ་རྒན་དྲན་པའི་སྣང་ཤེས་ཀྱིས་མཚན་གང་བོར་བཤུམས། ཕྱིར་ཉིན་
སྤྱན་སྐྲངས་ཆེས་པས་སྨན་པར་སྐད་བཏང་སྟེ་གནམ་ཁབ་དབུལ་དགོས་བྱུང་སོང་ཞེས།
ཉེ་ཆར་རང་ལ་སྐབས་དེའི་ལྕང་མའི་གྲྭ་བ་ཞིག་གིས་བཤད་བྱུང་། རང་ཉིད་དང་ཆོས་
ཀྱི་འབྲེལ་བ་ཡོད་པའི་ཆོས་ཀྱི་བཤེས་གཉེན་གཞན་དག་ལ་ཡང་དེ་དང་ཚུལ་མཚུངས་
པའི་གུས་པ་དང་དག་སྣང་ཆེན་པོ་མཐའ་འཁྱོལ་བར་མཛད། དེ་བཞིན་ན་མཉམ་རྡོ་
རྗེའི་མཆེད་གྲོགས་རྣམས་ལ་ཡང་གུས་ཞབས་མཛའ་བརྩེ་ཆེན་པོ་གནང་ཞིང་། རྟག་
ཏུ་སྔོན་གྱི་བླ་མ་དང་མཆེད་གྲོགས་གོང་མ་རྣམས་ཀྱི་ཡོན་ཏན་ལ་བསྟོད་པ་ཆེན་པོ་
མཛད་པ་མ་ཟད། སྐབས་དེར་སྔོན་གྱི་གནས་དང་སྤྱོད་ལམ་ལ་ཕྱིར་དྲན་ངང་བཤུམས་
པ་མཛད་པ་སོགས། འཁོར་གྱི་སྐྱེ་བོ་ཁྲི་ཕྲག་མང་བོར་མངོན་སུམ་དུ་གྱུར། །
འདི་ནི་ང་ཚོ་མིའི་རིགས་ཀྱི་ཀུན་སྤྱོད་ཉམས་རྒུད་དུ་གྱུར་ཏེ། དགེ་རྒན་གྱིས་
དགེ་ཕྲུག་གི་གཅར་རྡུང་གཟེད་པ་དང་། བུ་ཕྲུག་གིས་ཕ་མ་ཁྲིམས་སར་སྐྱེལ་བའི་དུས་
ཚོད་འདིར། དེ་བས་ཀྱང་བསམ་བློ་དང་ཀུན་སྤྱོད་ཀྱི་རིན་ཐང་ཆེ་བའི་མིག་དཔེ་བླ་ན་
མེད་པ་ཞིག་རེད་སྙམ། འདི་ནི་ཆོས་ལུགས་ཀྱི་དད་པ་དང་དག་སྣང་གི་སྐད་ཆ་ཙམ་



ལo-འཇིགས་མེད་ཕུན་ཚོགས་འབྱུང་གནས།
མིན་པར་ཡ་རབས་སུ་བགྲངས་པའི་མིའི་རིགས་ཀྱི་བསམ་བློ་དང་། ཤེས་དཔལ་གྱི་ཐད་
ནས་ཀྱང་ངེས་པར་རིན་ཐང་ཆེན་པོ་དང་ལྡན་པ་ཡིན་ཞེས་སླར་ཡང་སྐད་ཆ་འདི་བསྣོན་
འདོད་བྱུང་།
དྲིས་ལན་གསལ་བོ་ཞིག་རྙེད་པ།
དུས་རབས་ཉི་ཤུ་བའི་ལོ་རབས་དགུ་བཅུའི་སྨད་དུ་ང་རང་མཁན་རིན་པོ་ཆེ་
ཆོས་དབྱིངས་ཁྱབ་བརྡལ་ལ་བསྟེན་ནས་ལུང་མདོ་རུ་བསྡད་ཡོད། མ་གཞིར་ཁོང་གི་
སྤྱན་སྔར་བཀའ་བཀྱོན་མི་གཟེད་མཁན་གྱི་བོད་ཀྱི་བླ་ཆེན་ཞིག་ཧ་ལམ་མེད་པ་ལྟ་བུ་
ཡིན་ཞིང་། ཆོས་རྗེ་མཆོག་ལ་ཡང་བཀའ་བཀྱོན་གནང་གི་ཡོད། ངས་དེ་རིང་གསར་
དུ་གྲུབ་ཐོབ་དང་རྟོགས་ལྡན་གྱི་སྐད་ཆ་ཞེས། དག་སྣང་གི་མིག་གིས་ལྡེམ་དགོངས་ཀྱི་
ལྷན་པ་གསར་བ་འདྲ་གང་ཡང་རྒྱག་རྩིས་མེད། །
འོན་ཀྱང་། སྐབས་དེར་ངས་དོ་སྣང་ཆེན་པོས་བླ་མས་བཀའ་བཀྱོན་གནང་
སྐབས་ཀྱི་དགོངས་གཞི་དང་གསུང་སྟངས་ལ་མཉམ་འཇོག་བྱས་མྱོང་ཞིང་། མདོར་ན་
ངས་ཁོང་གི་བཀའ་མོལ་གྱི་འགྲོས་ལ་ཞིབ་ཏུ་གསམ་བློ་གཏོང་གི་ཡོད། །
ཁོང་གི་བཀའ་བཀྱོན་ལ་ཞེ་འདོད་ཀྱི་གདོན་དང་། སྡང་ཞུགས་ཀྱི་ནད་མེད་
པས་གཞན་སེམས་འཁྲུགས་པའི་རྒྱུར་མི་འགྱུར་བའི་ཁྱད་ཆོས་ཁྱད་པར་བ་ཞིག་ཡོད་
པ་དེ་ཉིད་འདིར་གླེང་རྩིས་མེད་མོད། ཆོས་རྗེ་མཆོག་ལ་གཟིགས་སྟངས་ཀྱི་ཐད་ནས་
བསམ་ན། ཁོང་གིས་ཆོས་རྗེ་མཆོག་ལ་གནང་བའི་ངོས་འཛིན་དེ་དོན་གྱི་ཐོག་ནས་ཧ་
ཅང་ཚད་གཞི་མཐོན་པོ་ཞིག་རེད། ཉིན་ཞིག་ཁོང་གིས་རྒྱུན་ལྡན་ལྟར་ཅུང་ཁམས་འདུས་
ཀྱི་རྣམ་པའི་ཐོག་ནས། དེང་སང་གི་བླ་མ་དེ་ཚོ་ལ་སྔོན་གྱི་དམ་པ་གོང་མ་ལྟ་བུའི་གྲུབ་
རྟགས་རྫུ་འཕྲུལ་གྱི་རྟོགས་པ་མཐོན་པོར་སོན་པའི་རྟགས་དངོས་སུ་ཡོད་པ་དེ་ཧ་ཅང་
དཀའ་མོ་ཞིག་ཏུ་གྱུར་ཚར་བ་རེད་ཅེས་གསུངས་ཤིང་། ཡང་མུ་མཐུད་དུ། ལར་ཡིན་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
ན། སྔོན་གྱི་བི་མ་མི་ཏྲ་དང་རྗེ་འབངས་ཉེར་ལྔ་སོགས་ཀྱི་དོད་འདྲ་བོ་འུ་ཚང་གི་འཇིགས་
ཕུན་ཁོང་ཚོ་ཡིན་ཟེར་དགོས་རེད་དེ། ཁོང་ཚོར་ཡང་ད་ཡ་ཟེར་དུས་ཅུང་དཀའ་མོ་
ཡིན་འགྲོ། ཞེས་གསུངས།
བཀའ་མོལ་འདི་ཁོང་གིས་དགག་ཕྱོགས་ནས་བཀའ་བཀྱོན་གྱི་ཚུལ་དུ་གསུངས་
པ་ནི། སྤྱིར་དེང་སང་གི་དུས་སུ་བསྟན་པ་སྙིགས་དུས་དུ་སོང་བས་སྔོན་རིག་འཛིན་གོང་
མ་རྣམས་ཀྱི་དུས་ལྟར་ཆོས་ཀྱི་འབྲས་བུ་མངོན་སུམ་དུ་ཐོན་པ་ཧ་ཅང་ཉུང་ངུ་ལས་
མེད་པས། ཚང་མས་ཆོས་རྣམ་དག་ཅིག་བསྒྲུབ་རྒྱུའི་ཆེད་དུ་བསམ་བློ་གཏང་དགོས་
པ་ལས། བསྟན་པ་དར་འདུག་དང་ཆོས་འགྲུབ་འདུག་སྙམ་ནས་སྡོད་མི་རུང་བའི་ཚུལ་
བཀའ་སློབ་ཏུ་བསྩལ་པ་ཡིན་ན་ཡང་། དོན་ལ་ཚིག་གི་འགྲོས་ལས་ཆོས་རྗེ་མཆོག་གནས་
དུས་འདི་ཙམ་ན་གྲུབ་ཆེན་རྗེ་འབངས་ཉེར་ལྔའི་དོན་གྱི་ཞལ་ཚབ་ཏུ་ངོས་འཛིན་གནང་
གི་ཡོད་པ་ཡོངས་སུ་རྟོགས།
འོན་ཀྱང་། ཁ་ཡག་དང་ཚིག་སྙན་གྱི་ལམ་ནས་མ་གསུངས་པ་ནི་བསམ་བཞིན་
མ་གསུངས་པ་རང་རེད་ལ། དེ་ནི་བླ་མ་རིན་པོ་ཆེའི་ཐུན་མོང་མིན་པའི་ཁྱད་པར་གཞན་
ཞིག་རེད། གོ་རྟོགས་འདིར་ང་ལ་ཐེ་ཚོམ་གཏན་ནས་མེད། དུས་དེ་ནས་ངས་བླ་མ་
རིན་པོ་ཆེས་ཆོས་རྗེ་མཆོག་ལ་གདེང་འཇོག་ཇི་ལྟར་གནང་གི་ཡོད་པའི་ཐད་དྲི་བ་གཅིག་
ཀྱང་ལྷག་མི་འདུག
ཁྲེལ་གཞུང་ལྡན་པའི་འགྲལ་བ།
ཆོས་རྗེ་ཡིད་བཞིན་ནོར་བུ་ནི་ཆོས་པ་ཞིག་ཡིན་ཞིང་། ཁོང་ནི་རྒྱུན་དུ་རང་
དོན་དུ་ཐོས་བསམ་སྒོམ་གསུམ་དང་། གཞན་དོན་དུ་བཤད་སྒྲུབ་ལས་གསུམ་གྱི་མཛད་
པ་སྐྱོང་གནང་མཁན་ཞིག་ཡིན་པ་དེར་ཐེ་ཚོམ་ཅི་ཡང་མེད་ན་ཡང་། དེ་དང་ཆབས་
ཅིག་ཁོང་ནི་མིའི་ལུགས་ཀྱི་ཚུལ་དང་། སྤྱི་ཚོགས་ཀྱི་དངོས་ཡོད་འཚོ་བ། རང་རིགས་
ད?



ྋ འཇིགས་མེད་ཕུན་ཚོགས་འབྱུང་གནས།
ཀྱི་སྐྱིད་སྡུག་གི་ལས་དབང་བཅས་ལ་ཡང་ཐུགས་འགན་ཆེན་པོ་བཞེས་མཁན་ཞིག་ཡིན།
གལ་ཏེ་ཁོང་ཉིད་ཁང་བ་ཞིག་གི་ནང་དུ་ཞག་སྡོད་ཙམ་བྱས་ནས་ཕེབས་མཁན་
གྱི་མགྲོན་པོ་ཞིག་ཡིན་པའི་དབང་དུ་བཏང་ན། ཁོང་ནི་རང་རྟོགས་ཀྱི་ཀུན་སྤྱོད་ཡོད་
པའི་ཡར་ཐོན་ཅན་གྱི་འགྲུལ་བ་ཞིག་རེད། རྒྱུ་མཚན། ཁོང་ནི་རང་ངོས་ནས་སྣང་བ་
འདི་དག་བྱིས་པའི་རྩེད་མོ་ལྟ་བུའི་སྣང་ཉམས་ཤིག་ལ་རོལ་གྱི་ཡོད་པས། འཇིག་རྟེན་
གྱི་འགྲུལ་ཁང་འདི་ཁོང་སྒེར་ལ་གཏོགས་པའི་དངོས་རྫས་ཤིག་མིན་པ་རྟོགས་ཟིན་པར་
ང་ཚོས་ཡིད་ཆེས་བྱེད་ན་ཡང་། གཞན་ངོར་ལྟོས་ནས། འཇིག་རྟེན་པ་དང་འཐུན་པར་
འཇུག་པའི་ཡང་དག་པའི་ལུགས་ཀྱི་ཚུལ་བཟང་བོས། འགྲུལ་ཁང་འདི་ལོངས་སུ་སྤྱོད་
པའི་ཆུ་ཚོད་ཉེར་བཞིའམ་ཞག་མ་གཅིག་པོ་དེར་ཁོང་གིས་འགྲུལ་ཁང་ལ་ཁྲེལ་མེད་སྤུ་
རྩེ་ཙམ་ཡང་བྱས་མེད། །
ད་དུང་ཁོང་གིས་འགྲུལ་བ་གསར་བ་ཚོར་སྣང་བར་རན་པའི་ཁོར་ཡུག་ཅིག་
བརྒྱུད་སྤྲོད་བྱ་རྒྱུའི་ཆེད་དང་། གཙང་སྦྲ་བྱེད་མཁན་གྱི་འགྲུལ་ཁང་གི་ལས་ཀ་བ་དག་
ལ་དཀའ་ལས་ལྷག་མ་མི་གཏོད་པའི་ཆེད། རང་སྒེར་གྱི་ཁང་བ་སྔར་ལྟར་གཙང་མར་
བཅོས་ནས་བཞག་ཡོད། ཁོང་ནི་དེ་ལྟར་སྐྱེ་བོ་ཡ་རབས་ཀྱི་ངང་ཚུལ་ལྷུར་ལེན་པ་ཞིག་
ཡིན།
འདི་ནི་མང་བོ་ཞིག་གིས་ཁོང་ལ་དམིགས་བསལ་གུས་ཞབས་ཞུ་བའི་རྒྱུ་རྐྱེན་
གལ་ཆེན་ཞིག་ཀྱང་རེད། ཁོང་གིས་སྐབས་མང་བོ་ཞིག་ཏུ། ཕུགས་རང་དོན་རྒྱ་ཆེར་
བསྒྲུབ་འདོད་ཀྱང་། །ཚུལ་གཞན་དོན་བྱེད་པ་མན་ངག་ཡིན། །ལུགས་འདི་ལ་མི་ཆོས་
གཙང་མ་ཟེར། །ཞེས་གསུངས་ཤིང་། མི་ཚུལ་རིང་ལུགས་ཀྱི་མི་ཆོས་ཀུན་སྤྱོད་དང༌། དམ་
པ་ལྷ་ཆོས་ཉམས་ལེན་ལས་ཐོབ་པའི་གོ་འཕང་གཉིས། ཆས་དང་ཁང་བའི་ཡང་ཐོག་
ལྟ་བུའི་འབྲེལ་བ་ཡོད་པར་གཟིགས་ཀྱི་ཡོད། ཚུལ་འདི་ཁོང་གིས་སྐབས་མང་བོར་ནན་
བརྗོད་གནང་། ཚུལ་དེས་ཁོང་གི་འཁོར་སློབ་ཀྱི་གཙོ་བོར་གཏོགས་པའི་ཐུགས་སྲས་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
བུ་ཆེན་ཕལ་མོ་ཆེས་ཀྱང་། འཇིག་རྟེན་ཡ་རབས་ཀྱི་སྤྱོད་པ་དང་ཆོས་ཀྱི་ཚུལ་གཉིས་
བཟང་བོ་ལྷན་དུ་ཉམས་སུ་ལེན་པའི་སྤྱོད་པ་སྐྱོང་བ་ཞིག་འབྱུང་གི་འདུག འདི་དག་
ང་ཚོས་མཁན་ཆེན་མཆོག་རྗེས་སུ་དྲན་སྟངས་གལ་ཆེ་ཤོས་རེ་ཡང་ཡིན་ངེས།
ཡང་སྲིད་ལམ་ལུགས་ལ་བཞག་པའི་ལྗགས་ལན། །
མ་གླེང་ཐབས་མེད་ཀྱི་གནད་དོན་གཞན་ཞིག་ནི། ཁོང་གིས་དེང་དུས་ཀྱི་ཡང་
སྲིད་ལམ་ལུགས་ལ་གཟིགས་སྟངས་རེད། ཆོས་རྗེ་མཆོག་གི་ཐུགས་སྲས་བུ་ཆེན། མཁན་
ཆེན་ཚུལ་ཁྲིམས་བློ་གྲོས་ཀྱིས་ཉིས་སྟོང་བདུན་ཡས་མས་ཀྱི་གསུང་བཤད་ཅིག་ཏུ། བླ་
མ་ཡིད་བཞིན་ནོར་བུས་སྤྲུལ་སྐུ་གཅིག་ཀྱང་ངོས་འཛིན་བྱས་མ་མྱོང་ཞེས། ཚིག་ཐག་
ཆོད་པོས་གལ་ཆེན་དོན་ཆེན་དུ་བརྩིས་ནས་གསུངས་འདུག
དེ་ཡིན་ངེས་རེད། ཉིས་སྟོང་གསུམ་ལོའི་དཔྱིད་ཀ་བླ་རུང་དུ་འགྲོ་ཞོར་ཞིག་ལ་
ཉིན་གཅིག་གཉིས་ཀྱི་བཀའ་ཆོས་མཉན་རྒྱུའི་གོ་སྐབས་བྱུང་། སྐབས་དེར་ཆོས་རྗེ་མཆོག་
གིས་སློབ་ཚོགས་ཡོངས་ཀྱི་དབུས་སུ། སངས་རྒྱས་ཀྱི་བསྟན་པ་རྨང་ནས་འཇིག་པའི་
རྒྱུ་རྐྱེན་གཙོ་བོ་དེ་སྤྲུལ་སྐུ་དག་གིས་བྱ་སྲིད་པ་ཞིག་རེད་ཅེས་གསུངས་སོང་། དེའི་སྔོན་
གྱི་དུས་ཙམ་ཞིག་ལ་བླ་རུང་སྒར་དུ་སྤྲུལ་སྐུ་དག་ལ་དམིགས་བསལ་སྦྱོང་བརྡར་སྤྲོད་
པའི་འཛིན་གྲྭ་ཞིག་བཙུགས་ནས། ཆེད་དུ་ཀུན་སྤྱོད་དང་ཐུགས་གཤིས་ལེགས་པའི་བུ་
ཆེན་ཞིག་ལ་དངོས་སུ་འགན་འཁུར་གནང་བ་རེད། འོན་ཀྱང་། སྟབས་མ་ལེགས་པ་
ཞིག་ལ་དགོངས་གཞི་དེ་ལམ་ལྷོངས་བྱུང་མི་འདུག།
ཚུར་འདི་ངས་དུས་ཐོག་ཆར་བ་ཕབ་སྒྲིག་སྐབས་མཁན་པོ་ཚུལ་ཁྲིམས་བློ་གྲོས་
ཀྱིས། སྤྲུལ་སྐུའི་འཛིན་གྲྭར་སྡོད་མཁན་མ་རྙེད་ནས་ཐ་མ་འཛིན་གྲྭ་དེ་སྒོ་རྒྱག་སྒོས་
བྱུང་བ་རེད་ཅེས་གསུངས་འདུག་པ་དེའི་ཐོག་ནས་ཧ་གོ་བྱུང་། བླ་རུང་ནས་མདོ་སྔགས་
རིག་གནས་དང་བཅས་པའི་འཛིན་གྲྭ་ཆེ་ཆུང་གང་ལ་ཡང་། ཕྱིའི་ཆབ་སྲིད་ཀྱི་གནོན་
6/



n-འཇིགས་མེད་ཕུན་ཚོགས་འབྱུང་གནས།
ཤུགས་འོག་མངོན་གསལ་དོད་པོ་བྱ་མ་ཆོག་པའི་སྡེ་ཚན་འགའ་ཡོད་ངེས་མོད། སློབ་
མ་མ་རྙེད་ནས་སྒོ་བརྒྱབ་པའི་འཛིན་གྲྭ་ནི་འདི་གཅིག་པུ་དེ་ཡིན་རྒྱུ་རེད་དྲན། འདི་
ནི་ཆོས་རྗེ་ཡིད་བཞིན་ནོར་བུའི་མཛད་པ་ཞིག་གི་ནང་ནས་བཞེད་པ་ནང་བཞིན་མ་
བྱུང་བ་གཙོ་བོ་ཞིག་རེད།
འདིས་ནི་དེང་སང་གི་སྤྲུལ་སྐུའི་ཀུན་སྤྱོད་སློབ་གསོ་ཉམས་རྒུད་དུ་གྱུར་ཟིན་
པ་མཚོན་ཞིང་། དེ་ལས་ཀྱང་ཚབས་ཆེ་བ་ཞིག་ནི་སྤྲུལ་སྐུའི་ངོས་འཛིན་འཆོལ་ཉོག་ཏུ་
གྱུར་ཟིན་པ་དང་འབྲེལ་བ་ཡོད། ཁ་འཁྱག་ཙམ་བྱས་ན་སྤྲུལ་སྐུ་དག་གི་ངོ་ཚ་ཞིག་ཀྱང་
རེད། ཆོས་རྗེ་མཆོག་གིས་གནས་ཚུལ་འདི་གསལ་བོ་གཟིགས་ཀྱི་ཡོད་པས། མཐར་
རང་སྟེང་ནས་འོས་མེད་ཀྱི་ཐག་གཅོད་ཅིག་མཛད་དེ། ཁྱེད་ཚོས་ངའི་ཡང་སྲིད་བླུ་མི་
དགོས་ཞེས་གསུངས་པ་རེད། །
མ་གཞིར་ཁོང་གི་བླ་མ་ཐུབ་དགའ་ཡིད་བཞིན་ནོར་བུས་ཀྱང་། ངའི་ཡང་སྲིད་
ཡིན་ཟེར་མཁན་གྱི་རྟ་རྔ་ཆུ་ལ་བཟེད་ནས་དཀོར་བཟའ་མཁན་ཞིག་འབྱུང་ན། དེ་ཁྱེད་
ཚོས་ཆུ་ནང་དུ་གཡུག་ཞོག་ཅེས། ཁྲོམ་བསྒྲགས་སུ་གསུངས་པ་རེད་ཅེས་ང་རང་ལོ་
བརྒྱད་དགུའི་སྐབས་ཡུལ་མི་ཚོས་ཡང་ཡང་བཤད་མྱོང་། དེང་སང་ཞལ་ཆེམས་འདིའི་
དུས་ཚོད་ནི་རྫོགས་ཟིན་པ་འདྲ་ཡང་། ཆོས་རྗེ་མཆོག་གི་སློབ་རྒྱུད་རྣམ་པས་ཐ་མའི་
ཞལ་ཆེམས་དེ་བརྗེད་པ་མི་གནང་བའི་ཡིད་ཆེས་ཡོད། །
Jས་
བུས་ལ།
ཆེས་མཐའ་མཇུག་གི་ཐབས་ལམ་གཞན་ཞིག
ཡང་དོ་སྣང་འོས་པའི་དམིགས་བསལ་གྱི་ཞལ་བཀོད་གཞན་ཞིག་ནི། ཁོང་གིས་
ང་ལ་སྐུ་གདུང་མཆོད་རྟེན་མ་བཞེངས་ཞེས་གསུངས་ནས། རུས་ཐལ་ཙམ་ཡང་ཉར་
བར་མ་གནང་བ་དེ་རེད། མ་གཞིར་སྟོན་པས་འཇམ་དཔལ་རྣམ་པར་རོལ་པའི་མདོའི་
ནང་དུ། དགེ་བའི་བཤེས་གཉེན་གྱི་རོ་བམ་པོ་ཞིག་མཐོང་བས་ཀྱང་མཚམས་མེད་པ་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦–
ལྔའི་སྒྲིབ་པ་སྦྱོང་ཐུབ་ཅེས་གསུངས་པ་བཞིན། སྐུ་གདུང་དང་རང་བསྲེལ་མཆོད་པ་
ལས་བསོད་ནམས་ཆེན་པོ་འཐོབ་པའི་ལྟ་ཚུལ་འདིར་ཐེག་པ་ཆེ་ཆུང་སྔགས་དང་བཅས་
པར་མི་མཐུན་པ་མེད། ཡིན་ན་ཡང་། ཁོང་གིས་ཚིག་ཐག་ཆོད་པོས་ང་འདས་རྗེས་སྐུ་
གདུང་མཆོད་རྟེན་ཟེར་བ་ཞིག་གཏན་ནས་བཞེངས་མི་ཆོག་ཅེས་གསུངས་པ་རེད། །
ཁོང་གི་ཐག་གཅོད་འདིའི་རྒྱབ་ལྗོངས་ནི་མཆོད་རྟེན་བཞེངས་ན་དགེ་བ་ཡོད་
མེད་དང་སྐུ་གདུང་མཆོད་ན་ཕན་ཡོན་ཡོད་མེད་ཀྱི་སྐད་ཆ་མིན་པར། བོད་ཡོངས་སུ་
བཤད་སྒྲུབ་ཀྱི་བྱ་བ་ལ་དོ་སྣང་མི་བྱ་བར་དགོན་པ་རྣམས་ཀྱིས་འདུ་ཁང་སུ་ཆེ་དང་
རྟེན་བཞེང་སུ་མང་། དེ་བཞིན་བླ་མ་སྤྲུལ་སྐུའི་མང་ཐོགས་དག་གིས་ཀྱང་ལས་འཆར་
གྱི་ཤོག་བུ་མང་བོ་བཀྲམས་ནས། རྒྱ་བོད་གཉིས་ཀྱི་ལག་གི་དད་ཟས་དག་ཆོས་བརྒྱད་
ཀྱི་བསམ་བློ་ལྟེ་བར་བཟུང་བའི་ཐོག་ནས། ལྷ་ཁང་དང་མཆོད་རྟེན་ཆེན་པོ་བཞེངས་
རྒྱུ་ཁོ་ནར་འགྲན་བསྡུར་བྱེད་བཞིན་ཡོད་པ་སོགས་ཀྱི་གནས་སྟངས་ལ་དང་ལེན་མེད་
པའི་རྣམ་འགྱུར་གྱི་བརྡ་ལན་གནང་བ་ཞིག་རེད། །
དེའི་ཁར་ཁོང་གི་སྐུ་གདུང་ཞིག་བཞེང་རྒྱུའི་དབང་དུ་བཏང་ན། སྤྱི་སྒེར་སོ་
སོས་བདེན་རྫུན་དང༌། ཆོས་དང་ཆོས་མིན་ཅི་རིགས་ཀྱི་སྒོ་ནས་འབུལ་སྡུད་དང་ཞལ་
འདེབས་སོགས་སློང་ངེས་ན་ཡང་། དེ་ནི་བསྟན་པ་འཛིན་པའི་ཐབས་ལམ་གལ་ཆེ་
ཤོས་དང་། བསྟན་པ་འཛིན་སྟངས་ཡག་ཤོས་དེ་མ་རེད་དགོངས་པ་རེད། ཆོས་རྗེ་
མཆོག་གིས་ཁོང་རང་གི་སྒེར་གྱི་ལག་ལེན་གྱི་ཐོག་ནས་གོ་བརྡ་གཏོང་བ་དེ་མཐར་ཐུག་
གི་ཐབས་ལམ་དུ་གཟིགས་ཡོད་པ་མ་ཟད། བཤད་སྟངས་གཞན་ཞིག་བྱས་ན། དེ་ནི་
ཆེས་མཐའ་མཇུག་གདམ་ཀ་མེད་པའི་ཐབས་ལམ་དུ་གྱུར་པ་རེད། །
ན།
1E
jས་ཟ
གདུང་རྟེན་དང་རྗེས་དྲན་ཡག་ཤོས།
འོན་ཀྱང་། ཁོང་གིས་གང་ཡང་ཤུལ་དུ་མ་བཞག་པ་ཡང་མ་ཡིན་ཏེ། ཆོས་རྗེ་



v—འཇིགས་མེད་ཕུན་ཚོགས་འབྱུང་གནས།
མཆོག་གི་དོན་གྱི་རྒྱལ་ཚབ་ཏུ་གྱུར་པའི་བུ་ཆེན་དང༌། བཤད་སྒྲུབ་འཁོར་ལོ་གསུམ་
གྱིས་བསྟན་པ་འཛིན་པའི་ཆོས་གྲྭ། ལུང་རིགས་མན་ངག་གི་བཅུད་ཀྱིས་གཏམས་པའི་
ཞལ་གསུང་བཅས་ནི་ང་ཚོའི་བླ་ན་མེད་པའི་ཡང་སྲིད་དང་། དོན་གྱི་མཆོད་སྡོང་།
མཆོག་གི་རྒྱལ་ཚབ་དམ་པ་མཐར་ཐུག་པ་ཡིན་ཏེ། འདི་ལྟ་བུའི་རྣམ་ཐར་དང་མཛད་
པའི་ཆེ་བ་ནི་གྲུབ་རྟགས་ཀུན་ཀྱི་རྒྱལ་བོ། འདས་རྗེས་ཡོངས་ཀྱི་གཙོ་བོ། མཆོད་སྡོང་
དང་ཤུལ་བཞག་ཐམས་ཅད་ཀྱི་བཅུད་ཕུད་ཉག་གཅིག་རེད། །
ད་དུང་ང་ཚོ་ལ་ཡོངས་ཁྱབ་ཏུ་གནང་བའི་ཆེས་ཐ་མའི་ཞལ་ཆེམས་དངོས་ནི།
རང་ཚུགས་མ་འཆོར། གཞན་སེམས་མ་བཀྲུགས། ཞེས་པ་ཉིད་དེ། འདི་ནི་ད་ཆ་ཕལ་
ཆེར་མི་རེ་རེ་བཞིན་སེམས་ནང་དུ་ཡོད་ངེས། དེའི་ཕྱིར། མཛད་རྗེས་ལ་རྗེས་དྲན་ཞུ་
སྟངས་ཀྱང་། ཤར་རྒྱལ་བ་ཙོང་ཁ་བས། མཛད་པ་ཀུན་ལས་གསུང་གི་ནི། །མཛད་པ་
མཆོག་ཡིན་དེ་ཡང་ནི། །དེ་ཉིད་ཡིན་ཕྱིར་མཁས་པ་ཡིས། །འདི་ལས་སངས་རྒྱས་རྗེས་
དྲན་བྱོས། །ཞེས་གསུངས་པ་ལྟར། ཁོང་གི་བསམ་བློའི་ལྟ་གྲུབ་དང་ལུགས་གཉིས་ཀྱི་
མཛད་བཟང་། ལམ་སྟོན་གྱི་བཀའ་སློབ་དེ་དག་རེ་རེ་ནས་ཀྱང་ཡིད་ལ་དྲན་པར་བྱེད་
ཅིང་། ཁོང་གི་ལྟ་གྲུབ་དང་རྣམ་ཐར་གྱི་རྗེས་སུ་འཇུག་པའི་ཕྱི་རབས་པ་ཞིག་བྱ་རྒྱུ་དེ་
ནི་ངས་དོན་དམ་པའི་རྗེས་དྲན་བྱ་སྟངས་དངོས་དེ་རེད་དྲན། དེ་ལྟར་བྱས་ན། ད་
གཟོད་ཆོས་རྗེ་ཡིད་བཞིན་ནོར་བུ་ནི་ནམ་ཡང་ནུབ་པ་མེད་པར་ང་ཚོ་དང་ལྷན་དུ་ཡོད་
པར་ངེས།
མཇུག་བསྡུ་བའི་དབྱངས་རྟ།
མཚམས་འདིར། ངས་རྒྱ་གར་གྱི་སྲིད་བློན་ཐོག་མ་པཎྜིཏ་ནེ་རོ ཡིས་བདག་
2 ནེ་རོ།(Nchru.1889.11.14 1964.5.27) རྒྱ་གར་ལ་ཐུགས་རྐྱེན་ཆེས་ཟབ་པའི་ཆབ་སྲིད་རིག་པ་མཁན་དང་སྲིད་བློན།
བརྩམས་ཆོས«དམངས་གཙོའི་འཕེལ་རིམ»སོགས་ཡོད། རྩོམ་སྒྲིག་ང་འི་མཆན།
ترند



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
ཉིད་ཆེན་པོ་གན་དྷིའི ཞབས་ལ་རྗེས་དྲན་དུ་བརྩམས་པའི་སྙན་ཚིག ཅིག་དྲངས་ནས།
རྩོམ་ཡིག་འདིའི་མཇུག་བསྡུ་རྒྱུ་ཡིན། །
དེང་རང་རེའི་ཁྲོད་ནས་འོད་སྣང་ནུབ། །
ད་ཕྱོགས་ཀུན་མུན་པ་ཁོ་ནས་ཁྱབ། །
ཚུལ་གང་དང་ཇི་ལྟར་སྨྲ་མི་ཤེས། །
ངེད་རྣམས་ཀྱིས་ཕ་ཞེས་གསོལ་བ་ཡི། །
ཡུལ་སྤྱི་ཡི་མེས་པོ་ད་མ་བཞུགས། །
ངས་འོད་སྣང་ནུབ་ཅེས་ཁ་ནས་ཐལ། །
དེ་ལྟར་ཡང་ཁོ་བོ་ནོར་ནས་འདུག །
ཡུལ་འདི་ཉིད་གསལ་བའི་འོད་སྣང་དེ། །
གཞི་ཐ་མལ་རང་བཞིན་མ་ལགས་ཏེ། ། །
ཡུལ་འདི་ལ་ལོ་མང་གསལ་བ་ཡི། །
འོད་དེ་ནི་ད་དུང་ལོ་མང་འཆར། །
ལོ་སྟོང་གི་རྗེས་སུ་འོད་སྣང་དེ། །
ཡུལ་འདི་ཡི་ནང་ན་མཐོང་འགྱུར་ཞིང་། །
ཕྱི་འཛམ་བུ་གླིང་གིས་མཐོང་བར་འགྱུར། །
དེས་གྲངས་མེད་རྒྱུད་ལ་བདེ་བ་སྟེར། །
དེའི་རྒྱུ་མཚན་འོད་དེས་བདེན་པ་མཚོན། །
ཁོང་རྟག་པའི་སྐྱེས་མཆོག་དམ་པ་དེ། །
3 གན་དྷི་(Gandhi,1869.10.02-1948.01.30) རྒྱ་གར་རང་བཙན་གྱི་དབུ་ཁྲིད་དང་འགྲོ་བ་མིའི་ཐོབ་ཐང་དོན་གཉེར་
མཁན་ བརྩམས་ཆོས«རྒྱ་གར་རང་སྐྱོང་»སོགས་ཡོད། - རྩོམ་སྒྲིག་པའི་མཚན། །
བ སྙན་ཚིག་འདི་ནི་ལྷ་ལུང་བ་བློ་བཟང་ཕུན་ཚོགས་ཀྱི་འགྱུར་ཚིག་དྲན་ཙམ་བཅོས་ནས་བཀོད་པ་ཡིན་ —རྩོམ་པ་བོའི་མཆན་
5



— —འཇིགས་མེད་ཕུན་ཚོགས་འབྱུང་གནས། །
དཔལ་གཡུང་དྲུང་བདེན་པ་ཉིད་དང་བཅས། །
ངེད་རྣམས་ཀྱི་ཁྲོད་དུ་རྟག་བཞུགས་ནས། །
ལམ་ཡང་དག་བསྟན་ཅིང་འཁྲུལ་བ་འཇོམས། །
ཆེས་རྙིང་བའི་སྲོལ་ལྡན་ཡུལ་སྡེ་འདི། །
མཆོག་རང་དབང་ལམ་དུ་དྲངས་པ་ཡིན། ། །
ཞེས་པ་འདིའང་རྫ་ཚེ་རིང་བཀྲ་ཤིས་ཀྱིས་འཛམ་བུ་གླིང་གི་རྒྱལ་སྤྱིའི་སྒྲིག་འཛུགས་ཕལ་མོ་ཆེའི་རྩ་
བའི་རྟེན་གཞི། ཞི་བདེ་དང་རང་དབང་གི་བསྟི་གནས་ཆེན་པོ། ནུབ་ཡོ་རོབ་ཀྱི་དཔལ་དང་ལྡན་པའི་རྒྱལ་
ཁབ་སུད་སུ་ལན་ཊིའི་གྲོང་ཁྱེར་ལོ་སན་ནས་འགོ་བཙུགས་ཏེ། རབ་གནས་ཆུ་འབྲུག་སྟོན་ཟླ་འབྲིང་བོའི་
ཚེས་ཉེར་ལྔ། རིག་འཛིན་རྒྱལ་བོ་ཀུ་མ་རཱ་ཛའི་སྐུའི་འདས་མཆོད་དགེ་བའི(༢༠༡༢.༡༠.༠༤)ཉིན། ཨེ་ཤ་
ཡའི་འབྲུག་ཆུང་བཞིར་གྲགས་པའི་ཡ་གྱལ། ཞི་བདེ་རྒྱ་མཚོའི་གླིང་ཕྲན་ཐེ་ཝན་གྱི་བས་མཐའ་ཞིག་ཏུ་
རྫོགས་པར་བྱས་སོ། །
༡༨



ང་ཚོས་རིག་གནས་གསར་བརྗེ་དང་དམངས་གཙོ་བཅོས་བསྒྱུར་གྱི་སྐབས་སུ། སྡོམ་པ་བསྲུང་འདོད་
ཀྱང་འགལ་རྐྱེན་གྱི་དབང་གིས་དཀའ་མོ་ཡིན་པ་རེད། འགལ་རྐྱེན་ཆེ་ལུགས་བཤད་ན། དེ་དུས་སྡོམ་པ་
སྲུང་མི་ཞིག་ད་སྐབས་སུ་མི་གསོད་རྟ་འདེད་ཀྱི་གནས་ཚུལ་ཡོད་པ་ལྟ་བུའི་ལྟ་སྟངས་ཡོད། མོ་སྡོམ་ཙམ་
ཡོད་ཀྱང་ཚོགས་ཆེན་གྲལ་རིམ་དུ་འཐོན་པ་མ་རེད། དེས་ན ང་ལྟ་བུར་མཚོན་ན། གྲལ་རིམ་ཅི་ཡང་མེད་
པའི་སྤྲང་བོ་ཞིག་རེད། སྤྲང་བོ་ཟེར་བ་ཕུར་དངོས་སུ་སློང་དུ་འགྲོ་ཡི་མེད་ཀྱང་རྒྱུ་ཟས་གང་ཡང་བྲལ།
ངས་ཀྱང་སེར་གོས་མ་ཕུད་པ་ཙམ་གྱིས། དེ་དུས་ཚོགས་ཆེན་སྐབས་སྙིང་དང་འདྲ་བ་ཡིན་རུང་སྡང་
མིག་བགྲད་ནས་བུད་འགྲོ་གི་ཡོད། ང་རང་མ་ཟད། མེ་སྒྲོན(སྲིང་མོ)ལའང་ངའི་རྐྱེན་གྱིས་མི་མང་གྲུལ་དུ་སྐད་
ཆ་ལེགས་པོ་དང་དྲང་གཏམ་ལབ་མཁན་ཡོད་པ་རེད། ང་ཚོར་མཚོན་ན། སྡོམ་པ་བསྲུངས་པ་ལས་བཏང་ན་
ཨེ་དགའ་སྙམ་པའི་ཡུལ་རྐྱེན་ངན་པར་འཕྲད་མྱོང་། འོན་ཀྱང་། ཁྱེད་རྣམ་པ་དེ་དང་མི་འདྲ་བས། སྡོམ་པ་
སྲུངས། སྒྲིག་ལམ་མ་ལྕོགས། །
༢༠ooཔོའི་དཔེ་ཁྲིད་སྐབས་ཀྱི་ཞལ་གསུང་ལས་བཏུས།



.....༨མ་པ་ཁོང་ནི་མི་ཞིག་འཚར་ལོངས་བྱུང་བའི་གོ་རིམ་ནས་མིས་བསྒྲུབ་ཐུབ་པའི་ཆོས་ལུགས་རིག་
གནས་ཀྱི་བདེན་པ་ལ་ཧུར་ཐག་དྲག་པོས་བཙོན་པ་བསྐྱེད་དེ༽ འཇིག་རྟེན་ལྟ་ཚུལ་དང་མི་ཚེའི་ལྟ་ཚུལ་སོགས་རང་ཤུགས་
སུ་འབྱོར་བས། རིག་གནས་གསར་བརྗེའི་སྐབས་སུ་རབ་ཏུ་བྱུང་བ་མཆིས་སོ་ཅོག་བཙན་ཐབས་ཀྱིས་བསུབ་པ་ལས་སང་
ཅིང་། ངུར་སྨྲིག་གི་རྒྱལ་མཚན་ནོར་དུ་བཅུགས་སྤྱོད་ལམ་ཅི་བརྡུར་སྤྱོད་པའི་རང་རུབང་མེད་པར། ཁྱིམ་པ་རྣམས་དང་
ལྷན་ཅིག་ཆུ་ས་རྐོ་རྡོ་སློག་སོགས་རིག་པའི་གཡོ་བཀོལ་འབའ་ཞིག་གིས་དུས་འདའ་དགོས་བྱུང་ཡང་། །
ཁོང་གིས་ནི་སྒོ་གསུམ་གྱི་ཉེས་སྤྱོད་ཆེད་དུ་སྡོམ་མི་དགོས་པར་རང་བཞིན་ཤུགས་ཀྱིས་སྲོག་གཅོད་པ་ལ་སོགས་
མའི་ཁ་ན་མ་ཐོ་བ་དག་གཏན་དུ་མས་ས་ཡིན་པས་སྡིག་ལས་ཕྲ་མོ་ཙམ་བྱས་ལ་མེ་ལས། ཁྲིམས་ཀྱིས་བཅོས་ས་
སེམས་ཀྱིས་ཐོན་ས་གཉིས་ཀྱི་ཁྱད་པར་མི་འདྲ་བ་སོ་སོར་བཀར་ཏེ༽ ཆོས་ལུགས་རིག་གནས་ཀྱི་གོ་རྟོགས་སེམས་སུ་ཐོན་
པས་ཉེས་སྤྱོད་ཕྲ་མོ་ཙམ་ཡང་མ་བྱས་པར་ར་ཤུགས་ཀྱི་དགེ་བར་ཞུགས་པ་རེ༨].…...1
རྩོམ་བྱང་། «ཆོས་ཀྱི་བདེན་པ།»
བཞག་སྲས། མི་ཉག་རྫོགས་ཆེན་སློབ་གྲྭའི་ལས་འཛིན་པ། བརྩམས་ཆོས«ན་གཞོན་སྙིང་སྟོབས»སོགས་ཡོད།



- /u»- འཇིགས་མེད་ཕུན་ཚོགས་འབྱུང་གནས།
༈ ཆོས་ཀྱི་བདེན་པ།
བཞག་སྲས།
ཁ་བ་རི་བའི་ལྗོངས་སུ་སངས་རྒྱས་ཆོས་ལུགས་དར་ཁྱབ་ཕྱིན་པ་ནས་ཉིན་བཞིན་
ཇེ་མང་གི་ཚུལ་གྱིས་གྲྭ་བའི་སྤྱི་ཚོགས་དེ་འཕེལ་རྒྱས་ཀྱི་གོ་རིམ་ཞིག་ཏུ་བསྐྱོད་ཡོད་ལ།
གོ་རིམ་དེ་དང་འགྲོགས་པའི་ཆོས་ལུགས་རིག་གནས་སྣང་ཚུལ་དང་བཅས་པ་ཕྱོགས་
མི་འདྲ་བའི་གོ་གནས་ཤིག་ཏུ་བསླེབས་ཡོད་པ་རེད།
དེ་ནི་བཟང་ཕྱོགས་རྐྱང་རྐྱང་གིས་བལྟས་ན་འཆམ་མཐུན་དང་ཞི་བདེ། འདི་
དང་ཕྱི་མར་ཀུན་ལ་སྨན་ཆེ་བའི་དོན་བཟང་བླ་ན་མེད་པ་གང་ཡིན་སྲིད་མོད། དེ་དག་
གི་ཁྲོད་དུ་བྱིས་པ་ཡིག་རྨོངས་པ་ཞིག་ལ་གོ་གནས་ངེས་ཅན་གསོལ་བའི་ལོ་རྒྱུས་དང་།
ཟོག་གཟན་རང་ཕོར་མ་གཏོགས་བསམ་བློ་གཏོང་མི་ཤེས་ཁར། ཆོས་ཀྱི་ལག་ཆར་བསྟེན་
ནས་མང་ཚོགས་བསླུ་བྲིད་ཀྱི་གནས་སུ་འཁྲིད་པར་བྱེད་པའི་དངོས་བྱུང་། སྡོམ་པ་
དང་དམ་ཚིག་ནང་ནས་རལ་ན་ཡང་ཕྱི་ཚུལ་གྱི་བཙུན་གཟུགས་འཆང་བཞིན་ངེས་པ་
དོན་གྱི་སྐྱེས་བུ་དྲང་བདེན་པ་དུ་མར་མགོ་སྐོར་གཏོང་བའི་ཟོལ་རྫུན། ཆོས་དང་འཇིག་
རྟེན་གང་ནས་བདེན་པའི་ལམ་བུ་ལས་གཡོལ་བཞིན། ཡིན་མདོག་མདོག་གི་གོ་གནས་
ངེས་ཅན་རེ་བཟུང་བའི་རང་རློམ་ང་རྒྱལ་ཅན་སྐོར་ཞིག་ཀྱང་ཡོད་པ་ནས་ཇེ་མང་དུ་
གྱུར་དང་འགྱུར་བཞིན་པ་རེད་པས། དེ་རིང་གི་སྐད་ཆ་ནི་ཆོས་རྗེ་འཇིགས་མེད་ཕུན་
ཚོགས་མཆོག་གི་རྣམ་ཐར་ལས་རྙེད་པའི“ཆོས་ཀྱི་བདེན་པ”འདི་བརྒྱུད་ནས་དེ་དག་
ལ་འཁྱུག་ཙམ་བལྟ་བར་བྱ།



འཇིགས་མེད་ཕུན་ཚོགས་འབྱུང་གནས་སྐུ་གཤེགས ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། །
དེ་ཡང་ཁོང་ཉིད་དགུང་གྲངས་བཅུ་ཕྲག་ཟིན་པ་ནས་རྫ་སྟོད་ལྕང་མ་སྒར་སོགས་
སུ“གྲྭ་རྐྱང་དཀྱུས་མའི་ཚུལ་གྱིས་སློབ་གཉེར་ལ་བརྩོན་པ་ཆུ་བོའི་རྒྱུན་བཞིན་གནང་
ཞིང་། ལོངས་སྤྱོད་ཧ་ཅང་དབུལ་བས་དབྱར་དུས་སུ་རི་ཁྲོད་དར་ཞོ་ཅུང་ཟད་རེ་བགོ་
རྒྱུ་ཡོད་པ་དེས་བཟའ་བཏུང་གཉིས་ཀའི་གོ་ཆོད་པར་མཛད་ནས་མེའང་མ་བཏང་ཞིང་།
ན་བཟའ་ཡང་དུར་ཁྲོད་ཀྱི་གོས་རྣམས་བླངས་ནས་མནབས་པ་སོགས། ལྟོ་སྐྱ་གོས་ཧྲུལ་
ངང་དམ་པ་གོང་མའི་རྣམ་ཐར་ལྷུར་ལེན་བྱེད་ཅིང་བཞུགས” པས་ཆོས་དང་རིག་
གནས་གང་ཡང་བརྩོན་ལེན་ཧུར་ཐག་གིས་འབད་པ་གནང་སྟེ། ཡི་གེ་ཀ་ཙམ་མ་ཤེས་
གོང་དུ་ཁྲི་ཆེན་རི་འདྲ་བར་འཁོར་ཏེ་ཧོབ་ཆེན་ཐོག་འདྲ་བ་རེ་རྒྱག་གིན་ཐོལ་བྱུང་
དང་ཀློང་རྡོལ་དུ་བབ་ཚུལ་སྨྲ་བའི་དེང་གི་སྤྲུལ་སྐུར་གྲགས་པ་ལ་ཤས་དང་གཏན་མི་
མཚུངས་ཤིང་། རླངས་འཁོར་སྣུམ་པོ་ཞིག་ནས་གང་འདོད་འདོད་ཀྱིས་སྦྱིན་བདག་གི་
རྒྱུ་ནོར་ཆུད་ཟོས་སུ་མི་གཏོང་བར་འཚོ་བ་ངན་ངོན་ཙམ་གྱིས་དཀའ་སྤྱད་ཀྱི་སྙིང་རུས་
དྲག་པོ་བསྐྱེད་པས། །
མིའི་རང་བཞིན་ནི་ཀུན་ཀྱང་འདྲ་བར་ཆུང་བྱིས་དུས་ཀྱི་དྲི་མ་དང་བྲལ་བའི་
འཇིག་རྟེན་ལྟ་ཚུལ་དང་མི་ཚེའི་ལྟ་ཚུལ་སོགས་བསམ་བློའི་མཐོ་ཚད་ཀྱིས་དབུལ་བ་
ན། འབད་བརྩོན་གྱི་སྙིང་སྟོབས་དང་རིག་གནས་ཀྱི་ཤེས་རྟོགས་བརྒྱུད་དེ་བསམ་པའི་
སྒོ་མོ་ཆེ་རུ་འབྱེད་པ་ཞིག་གམ། རིགས་གཞུང་དང་སྤྱི་ཚོགས་ཀྱི་ཚུར་སྣང་ལས་མིའི་
རྣམ་ཤེས་ཀྱི་ནུས་པ་ཤུགས་ཆེར་རྒྱས་པར་གསལ་བས། མི་བུ་སུ་ཡང་རང་རང་གི་བསམ་
བློའི་མཐོ་ཚད་ཡངས་པོར་གཏོང་བའི་“ལྷན་ནུས”རེ་བྲང་དུ་མངའ་བ་མ་ཟད། དེ་ལ་
སྐུལ་སློང་དང་བཙོ་སྦྱོང་གི་ལས་སྣོན་བགྱིས་ཏེ་འཇིག་རྟེན་གྱི་ཁམས་ཆེན་མོར་ཐུན་
མིན་གྱིས་ལྟ་བའི་བློ་མིག་རེ་རང་ལ་འབྱོར་སྲིད་ཅིང་། དེ་དང་འབྲེལ་བའི་འཇིག་རྟེན་
1 «རྣམ་ཐར་བསྡུས་པ་དད་པའི་གསོས་སྨན» བླ་རུང་པར་འདེབས་ཁང་། ཤོག་ངོས376པར་གསལ།



༽ov-འཇིགས་མེད་ཕུན་ཚོགས་འབྱུང་གནས།
ལྟ་ཚུལ་དང་མི་ཚེའི་ལྟ་ཚུལ་སོགས་རྣམ་ཤེས་ཀྱི་ངོ་བོར་འགྲུབ་ཡོང་བ་ཁོང་གི་རྣམ་ཐར་
ཧིལ་བོས་བསྟན་པའི་གནས་ལུགས་རེད། །
དེའི་ལྟག་རྒྱབ་ཏུ་འཕངས་པ་ནི་བླ་སྤྲུལ་སུ་ཡང་དོན་གྱི་མི་ཞིག་ཡིན་པ་ལས་
མིའི་རྣམ་ཤེས་ཀྱི་ར་སྐོར་དུ་མི་བུ་ཀུན་ཀྱང་འདྲ་མཉམ་གྱི་ཐོབ་ཐང་ཞིག་འཁྱིལ་ཡོད་
པས། བརྩོན་པའི་སྙིང་སྟོབས་བསྐྱེད་ཐུབ་མིན་ལས་གྲུབ་པ་རྙེད་མིན་གྱི་མདོ་དོན་མཐར་
དེད་ན་“དང་པོ་ཁྱོད་དང་འུ་གཉིས་མཉམ། །བར་དུ་ཁྱོད་ནི་བརྩོན་འགྲུས་ཆེ། །ཐ་མ་
ཁྱོད་ནི་རྫོགས་སངས་རྒྱས་ཞེས་པའི་དོན་རྩ་རྡོག་རྡོག་པོ་འབུར་ཏེ་མཆིས་མོད། བོད་
ཀྱི་རྣམ་ཐར་བ་ཚོས་དེ་ལས་ལྡོག་སྟེ། བླ་མ་སྤྲུལ་སྐུ་ཁོང་རྣམས་ཡར་ནས་ཡར་ལ་གཏུགས་
ཏེ་སངས་རྒྱས་གསོན་པོ་ཞིག་མི་རུ་སྤྲུལ་ཡོང་བ་འཆད་ཀྱི་འདུག་ལ། དེའི་ཟུར་ནས་རྗེ་
འབངས་ཉེར་ལྔ་སོགས་ལ་གཏུག་ཅི་ཐུབ་ཀྱིས་འཇམ་དཔལ་རྩ་རྒྱུད་དུ་ཡི་གེ་བ་ཞེས་
བྱ་བ་གཅིག་པུ་ལའང་ཡར་འཐེན་མར་འཐེན་སྣ་ཚོགས་བགྱི་བཞིན་མཆིས་པས། དོན་
དུ་མིའི་རིགས་ཀྱི་བྱམས་བརྩེའི་ནུས་སྟོབས་དང་འབད་བརྩོན་གྱི་ཟིལ་ཤུགས་ལ་ཁྲེལ་
མེད་བྱས་ན། དམ་པ་ཁོང་དང་ཁོང་ལྟ་བུ་དག་གི་མི་ཚེའི་རྣམ་ཐར་ལས་ཤེས་ཐུབ་པ་
ནི་དེ་དག་གི་ལྡོག་ཟླའོ། །
དམ་པ་ཁོང་ནི་མི་ཞིག་འཚར་ལོངས་བྱུང་བའི་གོ་རིམ་ནས་མིས་བསྒྲུབ་ཐུབ་
པའི་ཆོས་ལུགས་རིག་གནས་ཀྱི་བདེན་པ་ལ་ཧུར་ཐག་དྲག་པོས་བརྩོན་པ་བསྐྱེད་དེ།
འཇིག་རྟེན་ལྟ་ཚུལ་དང་མི་ཚེའི་ལྟ་ཚུལ་སོགས་རང་ཤུགས་སུ་འབྱོར་བས། རིག་གནས་
གསར་བརྗེའི་སྐབས་སུ་“རབ་ཏུ་བྱུང་བ་མཆིས་སོ་ཅོག་བཙན་ཐབས་ཀྱིས་བསླབ་པ་ལས་
ཕབ་ཅིང་། ངུར་སྨྲིག་གི་རྒྱལ་མཚན་དོར་དུ་བཅུག་སྟེ་སྤྱོད་ལམ་ཅི་བདེར་སྤྱོད་པའི་
རང་དབང་མེད་པར། ཁྱིམ་པ་རྣམས་དང་ལྷན་ཅིག་ཏུ་ས་རྐོ་རྡོ་སློག་སོགས་སྡིག་པའི་
གཡོ་བཀོལ་འབའ་ཞིག་གིས་དུས་འདའ་དགོས་བྱུང་ཡང་། །
ཁོང་གིས་ནི་སྒོ་གསུམ་གྱི་ཉེས་སྤྱོད་ཆེད་དུ་སྡོམ་མི་དགོས་པར་རང་བཞིན་ཤུགས་



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། – །
ཀྱིས་སྲོག་གཅོད་པ་ལ་སོགས་པའི་ཁ་ན་མ་ཐོ་བ་དག་གཏན་དུ་སྤངས་པ་ཡིན་པས་
སྡིག་ལས་ཕྲ་མོ་ཙམ་བྱས་པ་མེད” པས། ཁྲིམས་ཀྱིས་བཅོས་པ་དང་སེམས་ཀྱིས་ཐོན་
པ་གཉིས་ཀྱི་ཁྱད་པར་མི་འདྲ་བ་སོ་སོར་བཀར་ཏེ། ཆོས་ལུགས་རིག་གནས་ཀྱི་གོ་རྟོགས་
སེམས་སུ་ཐོན་པས་ཉེས་སྤྱོད་ཕྲ་མོ་ཙམ་ཡང་མ་བྱས་པར་རང་ཤུགས་ཀྱི་དགེ་བར་ཞུགས་
པ་རེད། །
དེང་སྐབས་འུ་ཅག་བོད་ཀྱི་སྤྱི་ཚོགས་སུ་ཆོས་ལུགས་རིག་གནས་སློབ་གསོ་གཏོང་
མཁན་མང་ནའང་། ཆོས་ལུགས་ཀྱི་དགེ་མཚན་དང་རང་ཉིད་ཀྱི་ཆེ་བརྗོད་ཙམ་ཡང་
ཡང་ཟློ་བ་ལས་ཆོས་ལུགས་དངོས་ཀྱི་གཞི་རྩ། བདེན་བཞིའི་རྣམ་གཞག་དང་འཇུག་
ལྡོག་གི་རིམ་པ་ནས་འཆད་མཁན་ཉུང་ལ། བརྒྱ་ལ་དེ་ལྟར་ཞིབ་ཚགས་སུ་བཤད་ན་བླ་
མ་སྤྲུལ་སྐུ་ཁོང་རྣམས་སངས་རྒྱས་གསོན་པོ་རུ་འཛིན་པའི་རྨོངས་དད་ལ་འགྱུར་བ་
ཐེབས་དོགས་པས་ཡིན་ཡང་སྲིད་མོད། གནས་ལུགས་ནི་གནས་ལུགས་རང་ཡིན་པས་
མང་ཚོགས་རེ་རེ་ནས་ཆོས་ལུགས་སློབ་གསོ་ཡིས་སེམས་ལ་ཐོན་པ་རེ་བྱུང་ན། སྤྱིའི་
ཀུན་སྤྱོད་དང་རིག་གནས་སོགས་ཚད་ངེས་ཅན་གྱི་སྤྱི་ཚོགས་ཤིག་ཆགས་པ་ལས། དེ་
མིན་བཙན་དང་ཁྲིམས་ཀྱིས་ཡམ་ཡོམ་ཞིག་བཤད་པས། མང་ཚོགས་ཀྱི་སེམས་སུ་ཆོས་
ལུགས་སློབ་གསོའི་གཞི་རྐང་གིས་སྟོང་སྟེ་གཡམ་རྒྱུག་དང་གཞན་བརྗོད་ཙམ་དུ་འགྱུར་
ན། རིག་གསར་སྐབས་ཀྱི་མང་ཚོགས་ཕལ་ཆེ་བའི་ལས་ཀ་སྤྱོད་པ་ལྟ་བུ་ཡང་བསྐྱར་མི་
བསྒྲུབ་པའི་ངེས་པ་སུ་ལ་ཡོད། །
དམ་པ་ཁོང་ནི་གོང་དུ་བཤད་པ་བཞིན་ཆོས་ལུགས་རིག་གནས་ཀྱི་གོ་རྟོགས་
སེམས་སུ་ཐོན་ཡོད་པས་རིག་གསར་མ་ཟད། སྔ་ཕྱིར་གང་ཡང་་བཤའ་ལུག་གསོད་པ་
སོགས་མཐོང་བའི་སྐབས་སུ་དངོས་སུ་རང་ལ་ཐབས་ཤེས་མེད་པ་མ་གཏོགས་སེམས་
བླ་རུང་པར་འདེབས་ཁང་། ཤོག་ངོས35)པར་གསལ།
2 «རྣམ་ཐར་བསྡུས་པ་དད་པའི་གསོས་སྨན»
གལ་



—v=འཇིགས་མེད་ཕུན་ཚོགས་འབྱུང་གནས།
ཅན་དེ་སྐྱོབ་པའི་ཕྱིར་གཅེས་ཤིང་ཕངས་པའི་རང་སྲོག་འདི་གཏོང་བར་ནུས་པའི་སྙིང་
རྗེ”ཆེན་པོ་བསྐྱེད་ཐུབ་པར་དཔགས་ན། ཆོས་ལུགས་རིག་གནས་ཀྱི་བསམ་བློའི་ཉིང་
བཅུད་སེམས་དང་དབྱེར་མེད་དུ་འདྲེས་ཏེ། ཆུང་ནས་མངའ་བའི་མིག་ཟུང་ལ་ཆོས་
ལུགས་ཀྱི་བདེན་པའི་མིག་ཟུང་སྦྱར་བས། གནས་ལུགས་དང་རྒྱུ་འབྲས་ལ་འགལ་བའི་
ལས་ཀ་གང་དུ་ཡང་ཞུགས་མི་སྲིད་པར་ཁ་ཚོན་བཅད་ཆོག་པ་རེད། །
མ་གཞིར་ཆོས་ལུགས་ཀྱི་བདེན་པ་ནི་བདེན་པ་རང་སྟེ་ཡིན་ལུགས་ཤིག་བཤད་
ཀྱི་ཡོད། བྱམས་བརྩེ་དང་སྙིང་རྗེ་སོགས་སྤྱོད་པའི་སྐོར། རྟེན་འབྲེལ་དང་སྟོང་ཉིད་
སོགས་ལྟ་བའི་སྐོར་ཏེ། ཚུར་བསྡུས་ན་དེ་གཉིས་སུ་དྲིལ་ཆོག་པ་རྒྱང་རིང་གི་བླ་མ་
དྲིན་ཆེན་པོས་བཤད་ཀྱི་འདུག་མོད། རེ་འགས་ནི་དེ་གཉིས་གང་ཡང་མ་འདུས་པའི་
བླ་སྤྲུལ་ཟེར་བ་འཇིག་རྟེན་གྱི་བྱེད་པོ་ཞིག་དང་ནང་ཆོས་ཟེར་བ་རིག་གནས་ཡོད་ཚད་
ཀྱི་རྟེན་གཞི་ཞིག སྡོམ་དང་དམ་ཚིག་ཟེར་བ་མི་བུ་ཡ་རབས་ཡིན་མིན་གྱི་ཚད་ཤིང་
ཞིག དམྱལ་ཁམས་ཟེར་བ་ལས་འབྲས་ཟིན་པའི་ཕུང་པོ་འབའ་ཞིག་ལ་སྨིན”མི་དགོས་
པར་སྒོར་རྡོག་བརྒྱ་ལྷག་དུང་ཡོན་བརྒྱབ་སྟེ་ལེན་དུ་ཡོད་ས་ཞིག རབ་བྱུང་ཟེར་བ་རབ་
བྱུང་གི་སྡོམ་པ་ལ་གནས་མི་དགོས་པར་གོས་ཀྱི་ཁ་དོག་ཙམ་ཞིག དགེ་བཅུའི་ཁྲིམས་
ལུགས་ཟེར་བ་ཐར་བ་རང་ལ་རག་ལས”ཞེས་པའི་མདོ་ཚིག་དང་དངོས་སུ་འགལ་ཆོག་
པ་ཞིག་སྟེ། མདོར་ན་རིག་གནས་སྣང་ཚུལ་མང་བོ་འཕྲོ་བཞིན་འདུག་ལ། རིག་གནས་
སྣང་ཚུལ་དེ་དག་གིས་བསྐྱུར་བའི་ནག་ཐིག་རེ་རེས་བོད་པ་མང་ཚོགས་ཀྱི་སེམས་སུ་
ཡལ་དཀའ་བའི་རྨོངས་དད་ཀྱི་བག་ཆགས་རེ་རེ་འཇོག་གི་འདུག
མདོར་དྲིལ་ན་བོད་ཀྱི་རྨོངས་དད་སྤྱི་ཚོགས་འདི་ནི་ཆོས་ལུགས་དངོས་ཀྱི་ཡན་
ལག་ལས་འཕྲོས་པའི་རིག་གནས་སྣང་ཚུལ་འདི་དག་གིས་བསྐྱངས་པ་ཡིན་འདུག དེ་
ལག་ལ
3 (རྣམ་ཐར་བསྡུས་པ་དད་པའི་གསོས་སྨན»
བླ་རུང་པར་འདེབས་ཁང་། ཤོག་ངོས373པར་གསལ།།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ——
ལ་རྒྱུ་མཚན་ཆེན་པོ་མཆིས་ཏེ། རྨོངས་པ་ནི་མ་ཤེས་པའི་དོན་ཡིན་ལ་གནས་ལུགས་
དང་རིང་དུ་བཀྱེད་པའི་སྣང་ཚུལ་དེ་དག་ལ་ཇི་ལྟར་བཅར་རུང་དོན་རྟོགས་རྒྱུ་གཞི་
ནས་མེད་པར། རྫུན་ཁོ་ན་ཡིན་པས་སྣང་ཚུལ་རྫུན་མ་དེས་མིའི་རིགས་ཀྱི་སེམས་
ཁམས་ལ་བཞག་པའི་རྗེས་ཤུལ་ནི་རྨོངས་པའམ་མ་ཤེས་པའི་བློ་འདི་ཁོ་ནའོ། །མ་ཤེས་
པ་དེའང་དགའ་དད་ཅིག་གི་ཁུངས་སུ་བརྫངས་ཡོད་པས་རྨོངས་དད་དུ་གྱུར་སྟབས།
ཕ་མེས་ཡང་མེས་ནས་བརྒྱུད་པའི་ཆོས་ལུགས་རིག་གནས་ཀྱི་ཁྲོད་དུ་ནར་སོན་པ་ཞིག་
ལ་སྐྱབས་འགྲོ་ཟེར་བ་གང་རེད་ཅེས་དྲིས་ནའང་སྣ་གཉེར་གཉེར་ཙམ་ལས་མེད་པས།
འུ་ཅག་བོད་ཀྱི་སྤྱི་ཚོགས་ནི་དངོས་ནས་སྐྱོ་བ་ལ་ཨང་། །
ལར་སྐྱེས་བུ་དམ་པ་སུ་ཡང་ཡིན་ལུགས་ལ་བཅར་བའི་བློ་བརྟན་འགྱུར་མེད་ཀྱི་
དཔའ་སྤོབས་ཤིག་ནས་བདེན་དོན་དང་རང་བཞིན་གྱི་ཐོབ་ཐང་སོགས་ལྷུར་ལེན་བྱེད་
ཅིང་། གཞན་པ་སུ་ཡང་དགའ་ཕྱོགས་སུ་འདྲེན་པ་དང་བློ་གྲོས་དང་འཚམ་པ་རུ་སྦྱོར་
བ་ལས། ཁྲིམས་འཇོག་པ་དང་བཙན་འཛུགས་པས་ནི་ཅི་ཡང་མི་འགྲུབ་པར། རྒྱ་གར་
ཟས་གཙང་གི་སྲས་པོས་ཀྱང་སྡོམ་དང་དམ་ཚིག་གང་ཡང་ལེན་པའི་ཐོག་མར་སྤྲོ་བ་
ཡོད་མེད་ཀྱི་དྲི་བ་བཀོད་དེ། འགྲོ་མིའི་ཐོབ་ཐང་གི་གཞི་རྩའི་རང་དབང་ལ་བརྩི་འཇོག་
མཛད་ཡོད་མོད། དེང་གི་འགའ་རེས་ནི་དེ་ལས་ལྡོག་སྟེ་ཆོས་སྒོ་རྒྱག་རྒྱུ་དང་ཆོས་
འབྲེལ་གཅོད་རྒྱུ་སོགས་ཀྱིས། མང་ཚོགས་ལ་འཇིགས་སྐུལ་བྱ་བ་ནི་དམ་པའི་རྣམ་ཐར་
དང་རིང་དུ་འདས་ཡོད། །
བར་གསུམ་
སོགས་ས་ཐག་ཉེ་རིང་ཀུན་ཏུ་བྱོན་ཅིང་། གནས་དང་དགོན་པ་སོགས་སུ་མནོལ་བསང་
དང་རབ་གནས་མཛད་ཀྱིན་འདུས་པ་མང་བོར“བློ་ལྡོག་རྣམ་བཞི་དང་སྐྱབས་འགྲོ་
ངན་ང།་ཁོང་ལ་བའི་སྨན་ཤུར་ལ་བལས་ཅུ།འནས་ལད་སོང་སང་བར་གསན་
བལྟས་ན། ཁམ



> འཇིགས་མེད་ཕུན་ཚོགས་འབྱུང་གནས།
སེམས་བསྐྱེད་སོགས་ཞིབ་པར་གསུངས” “ཏེ་འདུས་པ་དེ་དག་གི་རྒྱུད་ཀྱི་ཆོས་ལུགས་
གོ་རྟོགས་ཇེ་མཐོར་གཏོང་ཐབས་དང་བསམ་བློའི་མིག་རྒྱང་ཇེ་ཡངས་འགྲོ་ཐབས་སུ་
བརྩོན་པ་ལས། ཆོག་དང་མི་ཆོག་གི་དམ་ཁྲིམས་འཇིགས་སུ་རུང་བ་ཞིག་ཁྱོན་ནས་
གནང་མྱོང་ཡོད་པ་མ་རེད། །
དེ་ནི་གཟུ་བོར་གནས་པའི་མིག་ཟུང་གིས་དྲང་མོར་བལྟས་ན་བློ་ཁ་ལམ་དུ་
འཁྲིད་ཐབས་ཁྱད་པར་བ་ཞིག་རེད་ལ། ལྷག་ཏུ“སྐྱེས་བུ་རྣམས་རློན་འབའ་ཞིག་ལ་
བརྟེན་ནས་འཚོ་བའི་ཡུལ་རྣམས་སུ། ཁྱེད་ཚོའི་ཡུལ་འདིའི་ཉེ་འཁོར་ན་ཡོད་པའི་རི་ ་
དྭགས་སོགས་འདི་རྣམས་ནི། ཁྱེད་ཅག་གི་ཕ་མ་རྣམས་ཀྱིས་ཁྱེད་རང་རྣམས་ཀྱི་ཕྱིར་
དུ་སྡིག་པ་སྣ་ཚོགས་པ་བྱས་ཏེ་མཐོ་རིས་དང་ཐར་བ་ནི་ཐོབ་མ་ནུས། འཆི་ཁར་ཡུལ་
དང་གཉེན་བཤེས་རྣམས་ལ་འཁྲེན་ནས་ཡུལ་གཞན་དུ་མ་སྐྱེས་པར་འདིར་དུད་འགྲོར་
སྐྱེས་པ་ཡིན། ད་ཁྱེད་ཅག་གིས་དེ་རྣམས་ཐབས་སྣ་ཚོགས་ཀྱིས་ངན་གསོད་བྱེད་པ་
འདི་སེམས་ཀྱིས་བཟོད་དམ་གསུངས་ནས་ཡང་ཡང་བཤུམས” ཏེ། རྔོན་འབའ་ཞིག་
གིས་འཚོ་བའི་གདོད་མའི་འཚོ་སྟངས་གཞན་དུ་དྲངས་པ་མ་ཟད། དེང་སྐབས་འཛམ་
གླིང་སྒང་གི་མི་བུ་གྲངས་མང་བས་སྐད་ཅོར་རྒྱག་པའི་སྐྱེ་ཁམས་སྲུང་སྐྱོབ་དང་ཁོར་
ཡུག་སྲུང་སྐྱོབ་སོགས་སུ་དོན་གྱི་སྐྱོར་མ་ཤུགས་ཆེར་འབྱོར་འདུག་ན། །
ངེས་པ་དོན་དུ་ཕ་མ་དེ་དག་དུད་འགྲོར་སྐྱེས་མིན་ང་ཅག་ལ་ལྐོག་ཏུ་གྱུར་མོད། །
གསུང་བཤད་དེ་ལས་མངོན་གྱུར་དུ་ཐོན་པ་ནི་རྔོན་པ་ཁོ་ཚོའི་ཡིད་ཁམས་གཏིང་ནས་
བསྒྱུར་ཏེ། རྔོན་མི་བྱ་བ་སོགས་ཀྱི་ཁས་ལེན་དམ་བཅའ་བཅོས་མ་མིན་པ་གང་མང་
ཞུས་པས། ནང་ཆོས་ཁས་མི་ལེན་པའི་རྟོག་གེ་བ་ཞིག་གི་ངོས་ནས་བལྟ་རུང་བྱེད་ཐབས་
ཐ «རྣམ་ཐར་བསྡུས་པ་དད་པའི་གསོས་སྨན） བླ་རུང་པར་འདེབས་ཁང་། ཤོག་ངོས 15:ར་གསལ་
» «རྣམ་ཐར་བསྡུས་པ་དད་པའི་གསོས་སྨན» བླ་རུང་པར་འདེབས་ཁང་། ཤོག་ངོས:|:པར་གསལ།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -v-
འདི་རིགས་ལ་བརྩི་འཇོག་མི་བྱ་ཐུ་མེད་ཡིན།
དེ་ནི་དཔེར་ན། འུ་ཅག་བོད་ཀྱི་སྲོལ་རྒྱུན་དུ་གཞི་བདག་དང་ཡུལ་ལྷ་དགྱེས་
ཆེད་རི་ལ་རི་བསང་གཏོང་བ་དང་ཐབ་ལྷ་མནོལ་བ་བསང་ཕྱིར་ཐབ་ལ་ཐབ་བསང་
གཏོང་བ་སོགས། མངོན་པར་མཐོང་དུ་ཡོད་པའི་ཡུལ་ཁམས་དང་གནས་མལ་སོགས་
ནས་མཁའ་དབུགས་ཀྱི་འབག་བཙོག་མང་བོ་གཙང་སེལ་བྱ་བར་ཕན་པ་བླ་ལྷག་མཆིས་
པ་མ་ཟད། མཁའ་དབུགས་དེར་བརྟེན་པའི་སེམས་ལྡན་ཀུན་ཀྱང་རིག་པ་དྭངས་པ།
སྣང་བ་བསོར་བ་སོགས་ཕན་འབྲས་མང་དུ་གླེང་ཆོག་པ་བཞིན་ནོ། ། །
དམ་པ་ཁོང་ལ་གསུང་རྩོམ་མང་དུ་མཆིས་པ་ལས་གཅིག་གྱུར་གྱི་མཛེས་པ་ནི།
ཚིག་ཚགས་དམ་ལ་སྦྱོར་ལེགས་པ། རེ་རེ་ནས་ཟབ་ལ་ལུང་རིགས་དང་འབྲེལ་བ། ཚིག་
སྙན་ཞིང་གོ་བདེ་བ་སོགས་རེད་ལ། འདི་ལྟ་བུའི་ཟོལ་དང་ཚུལ་ནི་མཁས་པ་གཞན་གྱི་
གསུང་ནའང་མཆིས་པས་ཟུར་ངོས་གཞན་ཞིག་ནས་གླེང་ན། ཁོང་གི་གསུང་རྩོམ་དག་
ལ་ཧྲིལ་གྱིས་གཏམས་ཡོད་པ་ནི་རྩོམ་རིག་རིགས་གཞུང་གི་སྐད་ཀྱིས་སྨྲས་ན་རྩོམ་རིག་
གི་ཆགས་སྡང་འུ་ཚོའི་གཙོ་རྒྱུགས་རིག་གནས་སུ་གོམས་པའི་ཆགས་སྡང་དང་མི་འདྲ)རང་བཞིན་ཏེ།
རྩོམ་པ་བོའི་མྱོང་སྣང་དངོས་ཀྱི་ཚོར་བས་ཟིན་ཡོད་པ་དེ་རེད། སྙན་ཚིག་དང་བསླབ་
བྱ་ཀུན་ལ་ཐུན་མོང་མིན་པའི་སྙན་འཇེབས་ཀྱི་བྲོ་བ་འཐུལ་དོན་ཡང་དེ་རེད། །
“ཁྱོད་ལ་ཤིས་པའི་མེ་ཏོག་འཐོར་གྱུར་ཅིག”་ལྟ་བུའི་ཚིག་རྐང་གཅིག་པུར་བལྟས་
ནའང་བདེན་དངོས་ཀྱི་མཛེས་པ་ཐོན་པའི་ཉམས་དང་། སྣང་བརྙན་གྱི་རང་བཞིན་
ཚང་བའི་སྟངས་སོགས་ལྷུན་གྱིས་བབས་ཡོད་པ་རེད། འདི་ལས་ཤེས་ཐུབ་པ་ནི་རྩོམ་
ཡིག་ཚིག་རྐང་གཅིག་ཡན་ཆོད་རང་གི་མྱོང་སྣང་དངོས་ཀྱི་ཚོར་བས་ཟིན་དགོས་པ་
ལས། ལབ་རྡོལ་དང་བཤུ་འབྲི་བགྱིས་པའི་རྩོམ་ཡིག་དེ་དག་ལ་ཕུགས་ཐུབ་ཀྱི་ངོ་བོ་མི་
བརྟན་ཅིང་། བདེན་དངོས་ཀྱི་མཛེས་ཉམས་ཤོར་བའི་གནད་དོན་དེ་རེད། །
འུ་ཅག་གི་ཁོར་ཡུག་ཀུན་ཏུ་ལབ་རྡོལ་དང་བཤུ་འབྲི་བྱེད་པའི་ཡོན་ཏན་པའི་
7



ལurv—འཇིགས་མེད་ཕུན་ཚོགས་འབྱུང་གནས།
རིགས་ནི་ཅིས་ཀྱང་མང་སྟེ། དབྱུག་པ་ཅན་གྱི«མེ་ལོང་མར»ལད་ཟློས་དང«ཚངས་
དབྱངས་རྒྱ་མཚོའི་བརྩེ་མགུར»ལ་ལྷན་པ་རྒྱག་གིན། ཚིག་ཕྲེང་དངོས་བསྟན་གྱི་གོང་
འོག་འབྱོར་ན་ལྟག་རྒྱབ་ཀྱི་སྒྱུ་རྩལ་དང་ཡིད་གཟུགས་སོགས་དྲན་ཡང་མ་མྱོང་བ་དུ་
མ་ཡོད་པ་རེད། མ་ཚད་སྲོལ་རྒྱུན་རྩོམ་ཡིག་གི་ལུགས་འཛིན་པ་ཡིན་མདོག་གིས་མངོན་
བརྗོད་དང་སྒྲ་རྒྱན་སོགས། དུས་རབས་སྔོན་མའི་སྦྱོང་རྩོམ་དག་ལ་ལད་ཟློས་བྱེད་ཀྱིན།
མྱོང་ཚོར་དངོས་ཀྱིས་གཏམས་ཤིང་མི་སྒེར་གྱི་འཚོ་གནས་དང་འབྲེལ་བའི་རྩོམ་གཤིས་
གསར་བ་དག་ལ་ཟུར་ཟ་དང་འཕྱ་དམོད་བྱེད་མཁན་ཡང་གཅིག་གཉིས་ཙམ་ག་ལ་ཡིན།
ཡང་གཅིག་བཤད་ན། ཁོང་ཉིད་བརྩམས་ཆོས་གང་ལ་འཇུག་དུས་རྩོམ་པ་བོའི་
འཚོ་གནས་ལྟ་ཚུལ་དང་ཁད་ཉེ་ཞིང་། མི་སྒེར་འདུ་ཤེས་ཀྱིས་ཀུན་ནས་ཕྱུག་སྟེ། གསུང་
རྩོམ་ཀུན་པོར་ཉམས་མྱོང་དང་ཚོར་ཤེས་ཀྱིས་བསྣན་ཡོད་པ་ལས། གཞན་ལ་ལད་འབྲི་
དང་བཙན་སྒྲིག་གི་རྩོམ་ཡིག་ཅིག་ནི་གཞི་ནས་ཡོད་པ་མ་རེད་དེ། “ཐོལ་བྱུང་ཆུ་བོའི་
རྒྱུན་བཞིན་དུ་ཤར་མར་འབྲི་བ་ལས། དཔེ་གཞན་ཡིག་ལྡེབ་གཅིག་ལའང་གཟིགས་
རྟོག་གི་རྩོལ་བ་དང་། ཚིག་གི་ལྷུ་འགྲིག་མི་འགྲིག་དང་། དོན་གྱི་གནད་དང་འགལ་མི་
འགལ་སོགས་ཀྱི་དཔྱད་ར་མི་དགོས་པར་ཤར་མར་བྲིས་ཆོག་པ་བཞིན་ནོ། ། །
ཟུར་དེ་ནས་ཚིག་རྐང་གཅིག་ཡན་ཆོད་མེད་ན་མི་རུང་ཡོད་ན་མི་ལྷག་པའི་
བབས་དོད་པོ་བྱུང་ཡོད་པ་རེད། དཔེར་ན། རྗེ་བཙུན་མི་ལ་རས་པ་དང་རྡོ་གྲུབ་
བསྟན་ཉིའི་གསུང་མགུར་རྣམས་བཞིན། ཀློག་པ་བོའམ་མཇལ་བ་བོ་ཀུན་ལ་ཐུན་
མོང་མིན་པའི་སྣང་བརྙན་ཞིག་བྱིན་ཡོང་བ་རེད། དེ་ནི་མཐར་དེད་ན་ཁོང་གི་ཐུགས་
ཡིད་བདེན་པའི་མཛེས་རྟོག་ལས་བྱུང་ཞིང་རང་གི་ཚོར་ཤེས་དངོས་ཀྱིས་ཟིན་པའི་
སྐད་ཆ་དེ་དག་ཡིག་རིས་སུ་ཕབ་སྟེ། ཕྱི་རབས་པ་འུ་ཅག་ལྟ་བུ་དག་ལ་ཆོས་ཉིད་ཀྱི་
༦ རྣམ་ཐར་བསྡུས་པ་དད་པའི་གསོས་སྨན» བླ་རུང་པར་འདེབས་ཁང་། ཤོག་ངོས་པར་གསལ། །



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
འབོད་སྐུལ་ཞིག་ཀྱང་ཅིས་མ་ཡིན།
དེ་སོགས་ངོ་མཚར་བའི་མཛད་པ་མང་དུ་གནང་སྟེ། ༢༠༠༤ལོར་ང་ཅག་དང་
གཏན་གྱེས་བྱས་པས་ཁམས་ཁུལ་གྱི་ཡུལ་ལུང་བྱིངས་ལ་མྱ་ངན་གྱི་མུན་པ་འཐིབ་སོང་
བ་རེད། ཡིན་ནའང་། རེ་བ་དང་སྤྲོ་བའི་ལམ་ཁ་གཞན་ཞིག་བསྒྱུར་ཡོད་པ་ནི་འདའ་
ཁའི་ཞལ་ཆེམས་“རང་ཚུགས་མ་འཆོར་”དང་“གཞན་སེམས་མ་དཀྲུག”ཅེས་པའི་ཚིག་
གནད་མདོར་བསྡུས་པ་འདི་རེད། འདི་ལས་མི་བུའི་རྩིས་ཐང་དང་ལྟ་བ་མཉམ་གནས་
ཀྱི་གུ་ཡངས་ཤིག་མངོན་ཡོད་པ་རེད། རང་ཉིད་ཀྱི་ལྟ་ཚུལ་དང་བསམ་སྤྱོད་ཀྱི་སྒེར་
ཚུགས་ཐུབ་དགོས་པ་ལས་གཞན་དང་གཞན་གྱིས་ཅི་ཞིག་འཛིན་རུང་། ལྟ་ལོག་དང་
འདྲེ་གདོན་གྱི་ཞྭ་མོ་བསྐོན་ནས་མི་གཞི་དམའ་འབེབ་ཀྱི་བྱ་སྤྱོད་དག་ལ་དགག་ཚིག་
གནང་ཡོད་པ་རེད།
ད་སྔོན་བོད་ཀྱི་ལོ་རྒྱུས་ལ་ཕྱིར་མིག་འཕངས་ན་འདི་འདྲའི་གུ་ཡངས་གནང་
མ་ཐུབ་པར་ནག་ཉེས་མང་བོ་བཟོས་མྱོང་སྟེ། གུ་དོག་མཁྲེགས་འཛིན་ཅན་གྱི་མེ་ཆེན་
ཚོས་ལུང་ཤར་རྡོ་རྗེ་ཚེ་རྒྱམ་དང་། དགེ་འདུན་ཆོས་འཕེལ། དོན་གྲུབ་རྒྱལ་སོགས་རྣམ་
དཔྱོད་དང་མཁྱེན་རྒྱ་ཡངས་པོར་མངའ་བའི་རིན་ཆེན་བཻ་ཌཱུརྱའི་བུམ་པ་དུ་མ་རྡོ་ལ་
བརྡབ་བཞག་པ་རེད། དེང་སྐབས་བསམ་ཚུལ་དང་སྤོབས་པ་ཐད་ཀར་བརྗོད་སྤོབས་
པའི་ན་གཞོན་རེ་ཟུང་ལ་སྡང་མིག་དང་མིང་ངན་འདོགས་པའི་སྣང་ཚུལ་འདི་དག་ལ་
བལྟས་ན། ནམ་ཉི་མ་ཞིག་ལ་ཡང་བསྐྱར་སྐྱོ་གར་གྱི་ལོ་རྒྱུས་གཞན་ཞིག་མི་འབྱུང་བའི་
ངེས་པ་སུ་ལ་ཡོད།
སྐད་ཆ་ཕྱིར་ལ་འཁོར་ན། དམ་པ་ཁོང་གི་ཚིག་གནད་མདོར་བསྡུས་པ་འདི་ནི་
དེང་གི་རིག་གནས་སྨྲ་བ་ཀུན་ལ་རླུང་ལྟར་དུ་གྲགས་པའི་“མི་བུ་རང་སྟེང་ནས་འགོ་
རྩོམ”ཞེས་པའི་སྐད་ཆའི་མཐིལ་དུ་བབ་འདུག་ཅིང་། རང་རང་གི་རང་ཚུགས་མ་འཆོར་
བར་གནས་ལུགས་ལ་ཧུར་ཐག་གིས་འབུང་དགོས་པ་དང་། མི་སྒེར་སོ་སོ་ནས་རང་



– འཇིགས་མེད་ཕུན་ཚོགས་འབྱུང་གནས།
ཚུགས་མ་འཆོར་བར་གནད་རྩ་ཟིན་ན། མི་རིགས་སམ་ཚོགས་པ་སྤྱིའང་རང་བཞིན་
གྱིས་འབྱོར་ཡོད་པས། རང་ཉིད་ཀྱིས་རང་ཉིད་ལ་གཤག་བཅོས་དང་དགག་སྒྲུབ་ཀྱི་
བྱ་བས་མི་བུ་སྤུས་ཀ་ཅན། ཀུན་སྤྱོད་བཟང་བ། བསམ་པ་བཟང་བ་ཞིག་ཏུ་བསྲིང་
དགོས་པ་ལས། གཞན་གྱི་ནག་ཉེས་དང་སྐྱོན་ཆ་ཟུར་ཙམ་པོ་དར་ཕྱར་ཕྱིར་བྱས་པས་
ཅི་ཡང་མི་འགྲུབ་པར་བསྟན་འདུག་ལ། བསླབ་བྱ་འདི་ནི་དུས་རབས་འདིའི་འུ་ཅག་
དང་མི་རབས་འདིའི་འུ་ཅག་གི་གདོང་ལ་བཞག་པའི་སློབ་སྟོན་གལ་ཆེན་ཞིག་རེད། །
གོང་གི་འཕྲོར་མཐུད་དེ་གླེང་ན། གནས་ལུགས་དང་རང་བཞིན་གྱི་ངོ་རུ་ཆོས་
ལུགས་རིག་གནས་དང་མི་ལུགས་རིག་གནས་ཀུན་ཀྱང་བདེན་དངོས་འཚོལ་ཐབས་
ཤིག་ཏུ་ཁེལ་འདུག་ལ། ཡིན་ལུགས་དེ་ནས་སྣང་ཚུལ་དང་ཟོལ་རྫུན་དག་ལ་སུས་ཀྱང་
གོ་གནས་མི་སྟེར་བར། རང་བཞིན་ཤུགས་ཀྱིས་གདོང་འབོག་བཤུ་ཡོང་སྟེ། དཔེར་ན།
མཁྲེགས་འཛིན་དང་། གུ་དོག ཚུལ་འཆོས། རང་རློམ། རྨོངས་དད་སོགས་གདོད་མའི་
གོམས་གཤིས་ཀྱི་ཆར་ཉེ་བའི་རྣམ་རྟོག་མང་བོ་ཞིག་ཆུ་ངོས་ནས་ལྦུ་བ་བཞིན་གཉུག་
གཤིས་དང་རིང་དུ་ཡལ་འགྲོ་བཞིན་ཡོད་པས། གཞན་ལ་ལྟ་ལོག་དང་བསྟན་བཤིག་
གི་ཞྭ་མོ་སྐོན་པའི་མཁྲེགས་འཛིན་དང་དང་གུ་དོག་རྣམས་ཀྱང་ནམ་ཞིག་ན་འུ་ཅག་
གི་སྤྱི་ཚོགས་དང་བྲལ་ཏེ་འགྲོ་སྲིད། །
དེ་ཡང་དུས་རབས་སྔོན་མའི་ལོ་རབས་བརྒྱད་ཅུ་བ་ནས་དེ་རིང་བར་ལ། བོད་
སྤྱི་ཚོགས་ཀྱི་ཁྲོད་དུ་མངོན་གསལ་དོད་པོས་གུ་དོག་དང་མཁྲེགས་འཛིན་རྣམས་ཇེ་
དམའ་དང་ཇེ་ཞན་དུ་གྱུར་ཡོད་པ་ལྟ་བུ་རེད། རྗེས་མའི་ཆར་ཡང་དུང་ཞེན་དང་
གོམས་གཤིས་ཀྱིས་རེ་ཞིག་འདོར་མ་ཐུབ་རུང༌། ནམ་ཞིག་བདེན་ལུགས་ཀྱི་སྐུལ་མ་
བཙན་པོས་རྒྱང་ཕུད་གཏོང་སྲིད་པ་རེད། འདི་ནི་བཅོས་ཐབས་མེད་པའི་སྤྱི་ཚོགས་
ཀྱི་འགྱུར་ལྡོག་ཅིག་རེད། བསྒྱུར་མི་གཏུབ་པའི་དུས་རབས་ཀྱི་བཀོད་འདོམས་ཤིག་
རེད། འུ་ཚོས་རྟག་པར་གླེང་བའི་སྔོན་མའི་ལས་དབང་ཞིག་ཀྱང་རེད། །



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
རྒྱུ་མཚན་དེས་ན། བདེན་དོན་ལ་འབོད་སྐུལ་བཏང་བའི་ཞལ་ཆེམས་འདི་ནི་
འུ་ཅག་ཀུན་ལ་ངག་གི་བདེན་པ་ཞིག་སྟེ། མཁྲེགས་འཛིན་དང་གུ་དོག་ཅན་ཚོར་ཡིན་
དོན་ངོ་སྤྲོད་ཀྱི་གསུང་གླེང་རྣོན་པོ་ཞིག་རེད། ཆོས་ཀྱི་གཟུགས་བརྙན་འཛིན་པའི་ཟོལ་
རྫུན་པ་དག་ལ་བདེན་པ་ངོ་སྦྱོར་ཞིག་རེད། ལེགས་བཤད་རྣལ་མ་ཞིག་རེད། དེས་ན་
ཆོས་པའི་གྲལ་དུ་འགྱིང་བའི་མི་ཆེན་སུ་ཡང་ཁོང་གི་ཚིག་དུམ་འདི་ཁ་ནས་བསྒྲགས་
པ་ཙམ་མིན་པར་ལག་ལེན་དོན་དུ་འཁྱོལ་བ་གནང་རོགས་ཞེས། སྐད་ཆ་ཧིལ་གྱི་མདོ་
བཟུང་སྟེ་མཇུག་བསྡུས་པ་ཡིན་ནོ། །



མི་རིགས་སྤྱིའི་མདུན་ལམ་བཟང་བོའི་ཆེད་དུ་བསྒྲུབས་པའི་བྱ་བ་ནི་ཆེ་ཕྲ་གང་ཡིན་ཡང་
རུང་སྟེ། ཤིན་ཏུ་རླབས་ཆེ་བ་དང་གཟི་བརྗིད་ལྡན་པའི་རང་བཞིན་ཅན་དུ་གནས།
«སྙིང་གཏམ་ཡཱན་གྱི་རོལ་མོ»ལས་བཏུས།



'.....སྤྱིར་ས་སྒང་རིལ་མོ་འདིའི་སྟེང་གི་རླབས་ཆེན་སྐྱེས་བུ་དག་གིས་འགྲོ་བ་མིའི་རིགས་ལ་གསར་གཏོད་
ཀྱི་ལེགས་སྐྱེས་གྱ་ནོམ་པ་རེ་རེ་བཞག་པ་དང་དུས་མཚུངས་སུ། ཁོང་ཚོའི་རླབས་ཆེ་བའི་ཚེ་སྲོག་དང་ཀྱག་ཀྱོག་མང་
བའི་མི་ཚོ་ཡང་དེ་འདྲའི་བདེ་ལེགས་ཤིག་ཡིན་མི་སྲིད་ལ། ཁོང་གིས་ཀྱང་སློབ་གྲྭ་ཆེན་མོ་འདི་གསར་འཛུགས་ཀྱི་གོ་
རིམ་ཁྲོད། ཁྲག་དང་རྔུལ་ཆུ་གང་མང་ཞིག་བསྟིམས་ཡོད་པའང་འཆདུ་ག་ལ་དགོས།....༧
རྩོམ་བྱང༌། «རྒྱལ་སྤྱིའི་མཐོ་སློབ་དང་བོད་ཀྱི་མི་བོ་ཆེ།»
སྒེའུ་ཁུང༌། མགོ་ལོག་དར་ལག་གི་གཞོན་པ་རྩོམ་གཉེར་བ། བརྩམས་ཆོས«གཉིད་
མི་ཁུག་པའི་ལོ་ཟླ»སོགས་ཡོད།



— Nov-འཇིགས་མེད་ཕུན་ཚོགས་འབྱུང་གནས།
༈ རྒྱལ་སྤྱིའི་མཐོ་སློབ་དང་བོད་ཀྱི་མི་བོ་ཆེ།
དམ་པའི་སྐྱེས་བུ་མཁན་ཆེན་འཇིགས་མེད་ཕུན་ཚོགས་མཆོག་ལ་ཕུལ་བ།
སྒེའུ་ཁུང་།
མིའི་རིགས་ཀྱི་ལོ་རྒྱུས་ཁྲོད་རླབས་ཆེན་གྱི་སྐྱེས་བུ་དག་གི་རི་བོ་ཧི་མ་ལའི་བརྗིད་
ཚད་ལྟ་བུའི་ཚེ་སྲོག་གི་སྐད་སྒྲ་མི་ཡུལ་ནས་འཇགས་ཐེངས་རེ་རེར། འགྲོ་མིའི་འཇིག་
རྟེན་དུ་མུན་ནག་དང་མྱ་ངན་གྱི་ན་བུན་ཡང་ཡལ་མ་མྱོང་། དུས་དེ་རིང་ཡང་ཨེ་ཤ་
ཡའི་གངས་ཀྱི་རི་འདབས་ཤིག་ཏུ་འཚོ་བའི་བོད་ཅེས་པའི་མི་རིགས་འདིའི་ལོ་རྒྱུས་ཁྲོད།
འཇིག་རྟེན་དང་ཞལ་གྱེས་པའི་རླབས་ཆེན་སྐྱེས་བུ་རེ་གཉིས་ཙམ་ག་ལ་ཡིན། འོན་
ཀྱང་། འུ་ཚོས་དམ་པ་དེ་དག་ལྷའི་ངོ་བོར་འགྲེལ་བརྗོད་བྱས་ནས་མིའི་ཧུར་བཙོན་གྱི་
རིན་ཐང་རྡོ་ལ་བརྡབ་སྟེ། སྤྱི་པའི་ཆབ་སྲིད་དང་སྒེར་བའི་འཚོ་གནས་སོགས་ལ་གྱོང་
གུད་ཐེབས་པ་ནི་འུ་ཚང་གི་མི་རིགས་འདིའི་ལོ་རྒྱུས་ཀྱི་སྐྱོ་གར་རེད།
དེ་བས་བོད་མི་ཚོས་རླབས་ཆེན་མི་བོ་ཆེ་དག་ལ་གདེང་འཇོག་གི་རྣམ་པ་ཁྱོན་
ནས་མི་འདྲ་སྟེ། མང་མང་གིས་ལྷ་དང་འཇིག་རྟེན་གྱི་བཀོད་པ་བོ་གང་ཞིག་ཏུ་བསྒྱུར་
ནས་འགྲེལ་བརྗོད་བྱེད་པ་དང་། ཡང་ཁ་ཤས་ཀྱིས་འཇའ་ལུས་དང་ཆོས་སྐུ་ཉིད་དུ་
བཤད་ནས་གདེང་འཇོག་བྱེད་ལ། གདོས་བཅས་ཤ་ཁྲག་གིས་གྲུབ་པའི་མི་ངོ་མ་ཞིག་
གི་སར་བཞག་ནས་གདེང་འཇོག་གཏན་ནས་བྱེད་མི་སྲིད་པ་ནི། ལྷ་སྒྲུང་ལ་དགའ་
བའི་མི་རིགས་འདིའི་གོམས་གཤིས་རེད།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། v-
ཁོ་བོས་ཁམས་བླ་རུང་གི་མཁན་ཆེན་འཇིགས་མེད་ཕུན་ཚོགས་མཆོག་ནི་བོད་
ཀྱི་ལོ་རྒྱུས་ཁྲོད་ཀྱི་རླབས་ཆེན་མི་བོ་ཆེ་ཞིག་ཡིན་པ་དང་འབྲེལ་ནས། ཁོང་གི་བླ་ན་
མེད་པའི་ལག་རྗེས་ཏེ། བླ་རུང་ནང་བསྟན་སློབ་གྲྭ་ཆེན་མོ་ཡང་རྒྱལ་སྤྱིའི་མཐོ་སློབ་
ཅིག་ཏུ་བགྲངས་ནས་བལྟ་རྒྱུ་ཡིན། །
སྤྱིར་བོད་ཁུལ་གྱི་ས་ཕྱོགས་སོ་སོར་ཁོང་ལ་རྗེས་དྲན་བྱེད་མཁན་ཚོས་ཀྱང་། ཆོ་ག་
དབྱངས་སུ་གྱེར་བའི་སྨོན་ལམ་དང་གསོལ་འདེབས་ཀྱི་ལམ་ལུགས་ལས། གཞན་འཛམ་
གླིང་རང་བཞིན་ཅན་གྱི་རྗེས་དྲན་གྱི་རྣམ་པ་མི་འདུག་ལ། ལྷག་ཏུ་ཁོང་ཉིད་སྐུ་
བཤེགས་ནས་ལོ་ཡི་འཁོར་ལོ་རེ་རེའི་མཚམས་ནས་ཀྱང་། འུ་ཚོས་སྔར་བཞིན“ང་ལ་
ཐུགས་རྗེས་གཟིགས”དང་“ང་སྐྱོབ་རོགས”ཞེས་བརྗོད་པ་ལས། ཁོང་གི་རླབས་ཆེན་གྱི་
ཟུར་ཙམ་ཡང་གླེང་ཐུབ་ཀི་མེད་པ་ནི། མི་ལ་མི་ཡི་རིན་ཐང་མི་ཤེས་པའི་མི་རིགས་
ཤིག་གི་སྟོང་ཆ་ཡིན་པ་བཤད་ག་ལ་དགོས། །
ད་ནས་བཟུང་། ཁོང་ཉིད་བོད་ཙམ་མ་ཟད་འཛམ་གླིང་གི་མི་བོ་ཆེ་ཞིག་ཏུ་
བརྩིས་ནས་རྗེས་དྲན་བྱེད་རི་ལ། མ་ཟད་ཁོང་ཉིད་དགའ་སྐྱོ་ཆག་སྡང་གི་མི་ཞིག་ཏུ་
བཞག་ནས་གླེང་ན། ཁོང་གིས་མི་ཡུལ་ཏུ་བཞག་པའི་ལག་རྗེས་དག་ནི་གསེར་གྱི་ཀ་བ་
བཞིན་བརྟན་བརླིང་ངང་བསྐལ་བརྒྱའི་བར་དུ་གནས་ཐུབ་ལ། དེ་བས་ངས་ནི་ཁོང་
ཉིད་མི་ངོ་མ་ཞིག་ལ་བཞག་ནས་རྗེས་དྲན་བྱེད་རྒྱུ་ཡིན་ལ། ཁོང་གི་རླབས་ཆེན་གྱི་ལག་
རྗེས་དག་ཀྱང་མི་ཞིག་གིས་ལམ་བུ་བརྒྱུད་དེ་གསར་བསྐྲུན་བྱས་པ་ལས། ལྷ་ཡུལ་ག་གེ་
མོ་ནས་བསམ་བཞིན་མི་ཡུལ་དུ་མངགས་པའི་ཕོ་ཉ་ཡིན་ཚུལ་སོགས་སྒྱུ་འཕྲུལ་གྱི་བཤད་
ཡམས་དག་ལ་ཁྱོན་ནས་དགའ་སྣང་མེད་དོ། ། །
ཁོ་བོས་བོད་ཀྱི་མི་བོ་ཆེ་གང་གིས་མི་ཡུལ་ཏུ་བཞག་པའི་ལག་རྗེས་འོད་འཚེར་
བ་ཞིག་ནི་ཁམས་བླ་རུང་ནང་བསྟན་སློབ་གྲྭ་ཆེན་མོ་འཇོག་ལ། སློབ་གླིང་དེ་ནི་བོད་
ཙམ་མ་ཟད། རྒྱལ་སྤྱིའི་ནང་བསྟན་མཐོ་སློབ་བམ་སངས་རྒྱས་ཆོས་ལུགས་ཀྱི་སློབ་གྲྭ་
ལ



༽v=འཇིགས་མེད་ཕུན་ཚོགས་འབྱུང་གནས།
ཆེས་ཆེ་ཤོས་སུ་གྱུར་ཡོད། སློབ་གླིང་དེ་ཉིད་གསར་འཛུགས་བྱས་ནས་ལོ་ངོ་སུམ་ཅུ་
ཙམ་ལས་འགོར་མེད་མོད། འཛམ་གླིང་སྟེང་ནང་བསྟན་སློབ་གྲྭ་ཆེ་ཤོས་སུ་ཆགས་ཐུབ་
པ་ནི་བློ་ཡུལ་ལས་འདས་པ་ཞིག་རེད་ལ། མ་ཟད་ཁོང་གིས་འགྲོ་བ་མིའི་རིགས་ལ་བཞག་
པའི་ལག་རྗེས་བརྗིད་ཆེ་བ་ཞིག་ཀྱང་རེད།
སྤྱིར་ས་སྒང་རིལ་མོ་འདིའི་སྟེང་གི་རླབས་ཆེན་སྐྱེས་བུ་དག་གིས་འགྲོ་བ་མིའི་
རིགས་ལ་གསར་གཏོད་ཀྱི་ལེགས་སྐྱེས་གྱ་ནོམ་པ་རེ་རེ་བཞག་པ་དང་དུས་མཚུངས་སུ།
ཁོང་ཚོའི་རླབས་ཆེ་བའི་ཚེ་སྲོག་དང་ཀྱག་ཀྱོག་མང་བའི་མི་ཚེ་ཡང་དེ་འདྲའི་བདེ་
ལེགས་ཤིག་ཡིན་མི་སྲིད་ལ། ཁོང་གིས་ཀྱང་སློབ་གྲྭ་ཆེན་མོ་འདི་གསར་འཛུགས་ཀྱི་གོ་
རིམ་ཁྲོད། ཁྲག་དང་རྔུལ་ཆུ་གང་མང་ཞིག་བསྟིམས་ཡོད་པའང་འཆད་ག་ལ་དགོས། །
འཛམ་གླིང་གི་རླབས་ཆེན་སྐྱེས་བུ་ནོར་པེལ ལགས་མིའི་རིགས་དང་ཁ་གྱེས་
ནས་ལོ་ཡི་ཕྲེང་བ་ངེས་ཅན་ཞིག་འགོར་ནའང་། ཁོང་གིས་མིའི་རིགས་ཀྱི་འཇིག་རྟེན་
དུ་བཞག་པའི་འོད་ཀྱི་མཛད་རྗེས་དག་ནི། ད་དུང་མི་རེ་རེའི་སེམས་གཏིང་དུ་ཉལ་
ཡོད་ལ། དེ་བཞིན་དུ་བོད་ཀྱི་མི་བོ་ཆེ་ཁོང་ཡང་བསྐལ་བའི་བར་ཏུ་འགྲོ་བ་མིའི་རིགས་
ཀྱི་སེམས་ཁོང་དུ་གསོན་ཐུབ་པར་ཡིད་ཆེས་བྱས་ཆོག རྒྱུ་མཚན། ཁོང་གིས་ཀྱང་མིའི་
རིགས་ལ་གསེར་གྱི་སྐྱེས་བཟང་འདི་འདྲ་ཞིག་བཞག་ཡོད་པས་རེད། སློབ་གླིང་འདི་
ནི་བོད་ཀྱི་དགོན་སྡེ་སྤྱིའི་ལམ་ལུགས་ལས་བརྒལ་ཡོད་པ་མ་ཟད། སློབ་སྦྱོང་གཙིགས་
སུ་འཛིན་པ་དང་བླ་སྤྲུལ་གྱི་གྲལ་རིམ་མེད་པ་སོགས། ཡོངས་ཁྱབ་རིན་ཐང་ལ་ཁ་ཕྱོགས་
པའི་ཆ་ཧ་ཅང་མང་བ་རྣམས་ནི་ཁོང་གི་བསམ་བློའི་དཀྱེལ་ཡངས་ཀྱི་གྲུབ་འབྲས་ཡིན་
པར་ངེས།
བརྩམས་
1 ནོར་པེལ།(Nobei,183.3.10.21-1896.12.10， སི་ཝེས་དན་གྱི་རྫས་སྦྱོར་རིག་པ་མཁན་དང་བཟོ་ཚོང་མཁན།
ཆོས་་ནོར་པེལ་བྱ་དགའ”(Nobel Prize)སོགས་ཡོད། , — རྩོམ་སྒྲིག་པའི་མཆན།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། v
ཡང་གཅིག་བཤད་ན། བོད་ཀྱི་ཡུལ་གྲུ་སོ་སོར་ལོ་ངོ་བརྒྱ་ཕྲག་མང་བོའི་ལོ་རྒྱུས་
ཡོད་པའི་དགོན་སྡེ་གྲངས་ཀྱིས་མི་ལང་བ་མཆིས་མོད། དེ་དག་ནི་ལོ་རྒྱུས་ཙམ་མ་
གཏོགས། ཕྱི་ནང་གི་འཕེལ་རྒྱས་ངོམ་རི་བ་ཞིག་ཡོད་པ་ཉུང་ཙམ་དུ་མཐོང་མོད། ལོ་ངོ་
སུམ་ཅུའི་ཡར་སྔོན་གྱི་ས་ཁུག་ལུང་ཀྱོག་གི་ཆོས་སྡེ་ཆུང་ཆུང་ཞིག དུས་དེ་རིང་རྒྱལ་
སྤྱིའི་ནང་བསྟན་མཐོ་སློབ་ཆེ་ཤོས་སུ་ཆགས་པའི་རྒྱུ་མཚན་ནི། ཁོང་གིས་བཞག་པའི་
ལམ་ལུགས་ཁ་ཤས་ལ་འབྲེལ་བ་ངེས་ཅན་ཡོད་པར་འདོད་དོ། །
དེ་ནི་ཁོ་བོས་ཞེན་ཁོག་གིས་བཤད་པ་གཏན་ནས་མིན་མོད། ཁོང་ཉིད་ངེས་པ་
དོན་གྱི་བོད་ཀྱི་མི་བོ་ཆེ་ཞིག་ཡིན་པ་གླེང་དགོས་ཚེ། ཁོང་གིས་ང་ཚོར་བཞག་པའི་
རླབས་ཆེན་གྱི་ལག་རྗེས་དག་བརྗེད་མི་རུང་བ་ནི་སྨྲ་མི་དགོས་པ་རེད། དེའི་དབང་
གིས། ཁམས་བླ་རུང་ནང་བསྟན་སློབ་གྲྭ་ཆེན་མོའི་སྒྲིག་གཞི་གལ་ཆེན་ཁ་ཤས་ཏེ། གོ་
ཐོབ་ཕལ་བ་དང་ཤེས་རིག་གཙོ་བོ་ཡིན་པ་སོགས། ཡོངས་ཁྱབ་རིན་ཐང་དང་ཐག་ཉེ་
བའི་ལམ་ལུགས་དག་ལ་བརྩི་བཀུར་གྱི་དོན་སྙིང་ལྡན་ལ། མ་ཟད་སློབ་གླིང་དེ་ཀའི་
མཐོ་རིམ་མི་སྣ་ཚོར་མཚོན་ན། གོང་གི་སྣང་ཚུལ་དག་ནི་བླ་རུང་ནང་བསྟན་སློབ་གླིང་
གི་ཚེ་སྲོག་དང་འབྲེལ་བའི་ཁྱད་ཆོས་གཙོ་བོ་ཡིན་པའི་ངོས་འཛིན་ཐེབས་དགོས་ཞེས་
ཞར་དུ་བཤད་པ་ཡིན།
ད་ནི་ང་ཚོར་མཚོན་ན། ཁོང་ལྟ་བུའི་རླབས་ཆེན་མི་བོ་ཆེ་དག་ལ་རྗེས་དྲན་
བྱེད་སྟངས་ཀྱང་འཛམ་གླིང་རང་བཞིན་ཅན་ལ་ཁ་ཕྱོགས་དགོས་པ་མ་ཟད། དེ་སྔའི་
ལམ་ལུགས་བཞིན་མི་མངོན་དབྱིངས་ནས་གཟིགས་ཤིག་དང་། “བདེ་ལྡན་ཞིང་ལ་
དྲོངས་ཤིག”ལྟ་བུའི་ཚིག་བཅད་འགའ་རེའི་སྐུད་ལ་བརྒྱུས་ཤིང་། རང་མོས་ཐན་ཐུན་
གྱི་གསེང་ལ་བཅུག་ནས་ཡིད་ཚིམ་པ་ནི་མི་ཡི་རིན་ཐང་ངོས་མ་ཟིན་པའི་བྱིས་སེམས་
ཤིག་གོ།
སྤྱིར་བཏང་སངས་རྒྱས་ཆོས་ལུགས་ཀྱི་ངོས་ནས་བཤད་ན། ཆོས་ལུགས་ལ་བྱས་



caỀN 454455a858I
རྗེས་བླ་མེད་འཇོག་མཁན་ཞིག་ལ་ཆོས་ལུགས་ཀྱི་ངོས་ནས་གདེང་འཇོག་བྱེད་སྟངས་
ཤིག་ཡོད་པ་དེ་ལ་གོང་བཀུར་འོས་མོད། ཁོང་ནི་བོད་མི་ཞིག་ཡིན་པ་དང་བོད་ཀྱི་མི་
བོ་ཆེ་ཞིག་གིས་འགྲོ་བ་མིའི་རིགས་ལ་བསྐལ་བརྒྱའི་བར་དུ་ཡལ་མི་སྲིད་པའི་ལག་རྗེས་
འོད་ཆེན་བཞག་པ་ནི། དེ་ལས་ཀྱང་གླེང་བྱར་གལ་ཆེ་བ་ཞིག་མ་ཡིན་ནམ།
བོད་མི་ཚོ་བོད་ཀྱི་གོམས་སྲོལ“ཅིག་ཅིག”དང་ཡུལ་སྲོལ་ཉིག་ཉིག”ལ་རྒྱལ་
སྤྱིའི་སྒང་ནས་མཐོང་ཆེན་བྱས་སོང་སྐད་ཀྱི་འུར་རྒྱུག་པར་དགའ་ལ། ཡོན་ཏན་པ་
དག་ཀྱང་བོད་ཡིག་སོགས་བོད་ཀྱི་ཡོད་ཚད་འཛམ་གླིང་གི་ཨང་དང་བོ་ཡིན་པའི་འུར་
གཏམ་བཟོ་བར་ཐུགས་དགྱེས་པ་མ་ཡིན་ནམ། དངོས་གནས་དྲང་གནས་ཀྱིས་གླེང་རི་
བའི་རླབས་ཆེན་མི་བོ་ཆེ་ཁོང་ལྟ་བུ། མིའི་རིགས་ཀྱི་སེམས་ཁོང་དུ་ལོ་ངོ་སྟོང་ཕྲག་
མང་བོར་གསོན་ཐུབ་པའི་ལོ་རྒྱུས་བརྗིད་ཆེ་བ་རྣམས་ཟུར་ཙམ་ཡང་གླེང་མི་སྤོབས་པ་
ནི། བོད་ཀྱི་ཡོན་ཏན་པ་ཚོ་ངོ་གནོང་དགོས་པའི་གནད་དོན་ཞིག་ཏུ་འཁུམས་སོ། །
དུས་དེ་རིང་། ངས་ནི་བོད་ཀྱི་མི་བོ་ཆེ་ཁོང་ཉིད་མི་བོ་ཆེ་ཞིག་ཏུ་བཞག་ནས་
རྗེས་དྲན་བྱ་རྒྱུ་ཡིན་ལ། མ་ཟད་ཁོང་གི་རུས་རྐང་དུ་རིགས་ཀྱི་བརྩེ་བ་ཟུག་པའི་བོད་
མི་ཞིག་ཏུ་ངོས་འཛིན་བྱེད་ལ། “རྩམ་གཏོར་ལོག་ལོག་་དང་་རྔ་རོལ་འུར་འུར”གྱིས་
ཁོང་ཉིད་འབོད་རྒྱུ་མ་ཡིན་པར། ཁོང་གིས་འགྲོ་བ་མིའི་རིགས་ལ་བཞག་པའི་ལག་
རྗེས་འོད་ཆེན་དག་གི་རིན་ཐང་གཞལ་མེད་དུ་ངོས་ཟིན་པ་དང༌། ཁོང་ནི་ང་ཚོའི་
སེམས་ནང་དུ་མར་མེ་ཚེ་འབར་བཞིན། དུས་གཏན་དུ་ནུབ་མི་སྲིད་པའི་ཡིད་ཆེས་
བྱེད་ཀྱི་ཡིན། །
2012.01.11
67



བོད་རིགས་དག་མ་ཞིག་ཡིན་ཕྱིན་བོད་ཀྱི་སྐད་ཡིག་དག་མ་ཞིག་ངེས་པར་ཤེས་དགོས། ཤེས་པ་དེ་
སྤྱད་དགོས། གལ་ཏེ་རང་གི་ཆས་གོས་ཀྱང་མི་བྱེད། སྐད་ཡིག་དག་ཀྱང་མི་སྤྱོད་ན། དེའི་ཚེ་བོད་ཅེས་པའི་
མིང་བོར་ཚར་བ་རེད།
...རང་རེའི་སྐད་ཡིག་འདིས་འཛམ་གླིང་ཐོག་ཏུ་གོ་ཆོད་པ་ཞིག་འོང་ཐབས་མ་འཐོན་ཡང་། རང་
ཡུལ་དུ་གོ་ཆོད་པ་ཞིག་ཅིས་ཀྱང་དགོས་ཏེ། དེ་ཙམ་ཡང་མ་བྱུང་ན་ཆེས་ཡིད་ཕམ་དགོས་པའི་གནས་མོ། |
«སྙིང་གཏམ་ཡིན་གྱི་རོལ་མོ»ལས་བཏུས།



at
"...ཁོང་གི་མཛད་རྗེས་ལ་འདི་ལྟར་ཕྱིར་ལྟ་བྱེད་སྐབས་གུ་ཡངས་སའི་ཆ་མང་ཙམ་མཐོང་
] བསྟན་ལ་དག་ཐེར་བྷ་སྒར་གྱི་སྒྲོམ་གཞི་འཇོག་སྟངས་སོགས་གང་ལ་བཅུས་ཀྱང་། གསར་གཏོད་ཀྱི་
ཆ་ལས་ནང་འདྲེན་གྱི་མ་མ་ལ ནང་འདྲེན་དེ་ཡང་ཆོས་ཙམ་མིན་པར་ཕྱོགས་སྣ་ཚོགས་ནས་ནང་འདྲེན་
བྱས་འདུག ད་དུང་ཁོང་གི་སློབ་གསོའི་ཆ་ལ་ལྷག་པར་གུ་ཡངས་ལ་ལོ་སྣང་འབར་བའི་ཆ་ཡོད་དེ།
སྐབས་རེར་ཁོང་གིས་སློབ་མ་དག་ལ་ཉམས་མཚར་པེ་ཞིང་གླུ་བྲོ་ལ་རོལ་བར་བསྐུལ་བ། སྐབས་རེར་
ཁོང་གིས་རྟག་གཟིགས་དང་ཉམས་སྣང་སོགས་འཆད་ནུས་འཇུལ་བྱར་ངོ་མཚར་བསྐྱེད་ལ། སྐབས་རེར་ཁོང་
གས་ངོན་གྱི་སྐྱེས་རབས་དང་བྱང་སེམས་ཀྱི་མཛད་པ་བརྗོད་པས་ཀུན་ལ་མོས་གུས་བསྐྱེད་པ། སྐབས་རེར་
ཁོང་གིས་གཞན་སྣང་ཟིལ་གནོན་གྱི་རྟུལ་ཞུགས་བསྐྱངས་པས་ཐམས་ཅད་ཉམས་འུར་འགྲོ་བ། སྐབས་རེར་
འཁོར་སློབ་ལ་བར་གས་བརྗོད་མཛད་ནུས་ཀུན་ལ་སྤྲོ་སྣང་སྟེར་བ་སོགས། གང་ལ་གང་འདུལ་གྱི་ཐབས་ཚུལ་
སྣ་ཚོགས་ཀྱིས་ཁོར་ཡུག་དེ་ཉིད་ཉམས་དགའ་བག་བྲོ་ཞིག་ཏུ་བཏང..."
a
རྩོམ་བྱང་། «བྱ་ཁྱུང་ཆེན་ལྟ་བུའི་སྐྱེས་བུ་ཞིག»
ཕུར་བ་རྣམ་རྒྱལ། ཨ་རིག་སྒེར་བཙུགས་སློབ་གྲྭའི་དགེ་རྒན། བརྩམས་ཆོས«སློབ་སྦྱོང་གི་
ཁ་གཏད་ཕྱོགས་ལས་འཕྲོས་ཏེ་དམངས་སྤུས་གླེང་བ»སོགས་ཡོད།



=འཇིགས་མེད་ཕུན་ཚོགས་འབྱུང་གནས།
༈ བྱ་ཁྱུང་ཆེན་ལྟ་བུའི་སྐྱེས་བུ་ཞིག
- འཇིགས་མེད་ཕུན་ཚོགས་མཆོག་གི་མཛད་རྗེས་ལ་ཕྱིར་ལྟ་ཙམ་བྱས་པ།
ཕུར་རྣམ།
གླེང་སློང་བ།
དེ་ཡང་སྐྱེས་བུ་ཁོང་ཉིད༡༩༣༢ལོར་འཁྲུངས་ཤིང༢༠༠༤ལོར་སྐུ་འདས་པ་ཡིན་
ལ། དགུང་གྲངས༧༢བར་དུ་བཞུགས། མི་ཞིག་ལོ་གྲངས༧༢བར་དུ་འཚོ་བ་ནི་ཆེས་
རྒྱུན་ལྡན་ཡིན་ལ། མི་ཡུལ་འདིར་ལོ་གྲངས༧༢ལ་འཚོ་བའི་མི་ནི་གྲངས་ཀྱིས་མི་ལང་
མོད། ལོ་གྲངས་དང་མཉམ་པའི་མཛད་རྗེས་འཇོག་མཁན་དང་གྲུབ་འབྲས་ཐོབ་མཁན་
ནི་རེ་གཉིས་ལས་མེད་ཅིང་། ཁོང་ནི་དེའི་གྲས་ཀྱི་གཅིག་རེད། །
ཁོང་གིས་ལོ་གྲངས་དེ་དག་ནི་གཞན་དག་ལྟར་འདུ་འཛི་དང་འཚོ་ཚིས་ལ་མ་
བཟད་པར། ཐུགས་སྟོབས་ཆེར་བསྐྱེད་དང་མིག་རྒྱང་ཡངས་པོས་གཞན་གྱིས་འགྲན་
པར་དཀའ་ཞིང་དུས་ཀྱི་གསོས་སྨན་དུ་གྱུར་པའི་མཛད་རྗེས་གང་མང་ཞིག་བཞག་པ་
སྟེ། བོད་མི་ཕལ་མོ་ཆེས་ངོ་མཚར་དུ་བརྩི་བའི་ནང་བསྟན་སློབ་གླིང་བཙུགས་པ། ཟབ་
གཏེར་སྒོ་འཕར་ཕྱེས་པ། མདོ་སྔགས་ཆོས་ཆར་ཕབ་པ། བདེ་ཆེན་ཞིང་དབང་བསྐུར་
བ་སོགས་དང་། དེ་བས་ཀྱང་། ང་རང་གིས་དམིགས་གསལ་དུ་བརྩི་བའི་རྒྱལ་བསྟན་
དག་ཐེར་མཛད་པ། སྤྱི་སྒེར་ལ་དམར་ཟས་དགག་པ། བོད་ཀྱི་རང་ཚུགས་སྲུང་བ། ཇོ་སེར་
འདྲ་མཉམ་དུ་བལྟ་བ་སོགས་ཀྱང་ཡིན། འོན་ཀྱང་། དེ་དག་ལས་ཀྱང་ངོ་མཚར་བའི་
མཛངས་རྟགས་འགའ་ཞིག་སྣང་བ་ནི་འདི་ལྟ་སྟེ།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེག w-
དབང་རྩོད་སྒེར་འཛིན་གྱི་གེགས་ལས་གྲོལ་བའི་བསྟན་སྐྱོང་སྒྲོམ་གཞི།
ང་ལ་མཚོན་ན་ཁོང་གིས་སྔོན་གྱི་དགོན་པ་འདེབས་མཁན་དེ་དག་ལྟར་བླ་རུང་
ཆོས་སྒར་ཞེས་པ་ཞིག་ཕྱག་བཏབ་གནང་ནས། མདོ་སྔགས་འཆད་ཉན་གནང་བ་དེ་
ངོ་མཚར་དམིགས་གསལ་ཞིག་ཏུ་མི་བརྩི་མོད། བླ་རུང་ཆོས་སྒར་བསྐྱངས་པའི་སྒྲོམ་
གཞི་དེ་ལ་ཡ་མཚན་གཏིང་ནས་སྐྱེ་བཞིན་ཡོད། །
གནའ་ནས་ད་བར་བོད་ཀྱི་ཆོས་གྲྭ་དགོན་སྡེ་དག་ལ་རུལ་སུངས་ཀྱི་གཞི་དང༌།
གོང་འཕེལ་རྒྱུན་བསྐྱངས་ཀྱི་བར་ཆད་ཆེ་ཤོས་ཤིག་ཡོད་པ་ནི། གོང་མའི་སྐྱེ་ཕྲེང་ལྟ་
བུའི་ལམ་ལུགས་ཤིག་གམ། དབང་ཤུགས་གང་ཆེ་ལ་བརྟེན་ནས་དབང་དང་འབྱོར་
བ་ཡོངས་རྫོགས་མི་གཅིག་གི་ལག་ཏུ་ཤོར་ནས། དགོན་ལྷ་སྡེ་དང་བཅས་པའི་སྐྱིད་
སྡུག་འཕེལ་སྒྲིབ་ཐམས་ཅད་མི་གཅིག་གི་འདོད་པ་ཁོ་ནར་བལྟ་དགོས་པ་དེ་རེད།
དབང་ལ་དབང་གི་ས་དང་། མཁས་ལ་མཁས་པའི་ཁྱོན། འབྱོར་ལ་འབྱོར་བའི་
མཚམས་མེད་པའི་སྟོབས་ཀྱིས། དབང་གིས་མཁས་འབྱོར་དང་། འབྱོར་གྱིས་དབང་
ཤུགས་ལ་ཁ་ལོ་བསྒྱུར་བའི་གོ་སྐབས་ཡོད་པ་མ་ཟད། མཁས་པའི་གནས་ཀྱང་དབང་
འབྱོར་གྱིས་ཁ་ལོ་བསྒྱུར་ནས་འོད་ཁྱིམ་མུན་གླིང་དུ་བསྒྱུར་བ། “སེང་གེ་ཁྱི་ཡི་གཡོག་
ཏུ་འགྱུར་བའི”ལོ་རྒྱུས་སྐྱི་གཡའ་བ་རེའི་རྒྱུན་བསྐྱངས་དང་སྐྱོང་བཞིན་ཡོད་པ་མིན་
ནམ།
རེད་དེ། སྐྱེས་བུ་ཁོང་གིས་ཆོས་གྲྭ་འདི་ཉིད་ཕྱག་བཏབ་ནས་འཕེལ་ཕྱོགས་སུ་
བསྐྱོད་པ་གང་གི་སྐབས་སུ་ཡང་ལམ་རྙིང་ཉེན་ཁ་ཅན་དེར་གཟུར་གང་ཐུབ་གནང་སྟེ།
དབང་ཆ་དང་ལས་དོན་རྣམས་ཁག་བགོས་བྱས་ནས་མཐོ་དམན་དང་བསྲེ་སླད་ཀྱི་
གནད་དོན་མེད་པའི་ས་མཚམས་གསལ་བོ་བཟོས་པ་སྟེ། སློབ་སྟོན་ཁང་གིས་སྒར་གྱི་
འཆད་ཉན་ཐོས་བསམ་སྐོར་ལ་ཞིབ་འཇུག་དང་གྲ་སྒྲིག འཆར་འགོད་གནང་རྒྱུ་དང༌།



—༽onv=འཇིགས་མེད་ཕུན་ཚོགས་འབྱུང་གནས།
སྒྲིག་ཁྲིམས་ཁང་གིས་སྒར་གྱི་ཕྱི་ནང་གི་སྒྲིག་ལམ་སྐོར་ལ་འཆར་འགོད་དོ་དམ་གནང་
རྒྱུ། དཔལ་འབྱོར་ཁང་གིས་དུས་མཆོད་ཁག་སོགས་སྒར་གྱི་གཏོང་ཡོང་སོགས་དཔལ་
འབྱོར་སྐོར་ལ་དོ་དམ་བཀོད་སྒྲིག་སོགས་ཀྱི་འགན་ཁུར་ཡོད། ལས་ཁུངས དེ་དག་གི་
ལས་མི་རྣམས་གཏན་འཇགས་དབང་འཛིན་ཅན་མིན་པར་བརྗེ་བསྒྱུར་བྱེད་ཀྱི་ཡོད་
པ་མ་ཟད། མ་འགྲིག་པ་ཆེ་ཙམ་བྱུང་ཚེ་གནས་དབྱུང་ཡང་བྱ་ཆོག་པའི་ལས་མི་དཀྱུས་
མ་རྐྱང་རྐྱང རེད། །
དེ་འདྲའི་ལས་ཁུངས་སུ་ཡིན་རུང་རང་རང་ལ་སྒེར་ཚུགས་ཀྱི་སྒོ་ནས་ལས་བསྒྲུབ་
ཆོག་པའི་འགན་དབང་གོ་བབ་ཡོད་ཅིང་། སྤྱི་ཡོངས་ལ་ཚོད་འཛིན་དང་སྒེར་གཅོད་
གཏོང་བའི་དབང་ཆ་ཡང་མེད་ལ་གོ་སྐབས་ཀྱང་དཀོན་པའི་སྒྲོམ་གཞི་ངོ་མཚར་བ་
ཞིག་རེད།་
ངས་འདི་ལྟར་གླེང་ཚེ། ཀློག་མཁན་ལགས་ཀྱིས་དེ་ནི་དེང་གི་སྲིད་གཞུང་གི་
སྒྲོམ་གཞི་དང་གཅིག་འཚུངས་མིན་ནམ་ཞེས་པའི་དོགས་པ་སློང་སྲིད་ལ། ངས་ཀྱང་
སྒྲོམ་གཞི་དེ་ནང་འདྲེན་བྱས་པ་ཞིག་ཡིན་པར་འདོད་མོད། བོད་ཀྱི་དགོན་སྡེ་དག་ལ་
མཚོན་ན་སྔར་མེད་པའི་སྒྲོམ་གཞི་གསར་བ་ཞིག་ཡིན་པ་མ་ཟད། དགོན་སྡེ་དག་གིས་
ཁས་ལེན་དཀའ་ལ། དགོན་སྡེ་ཞིག་ལ་འོས་ཤིང་འཚམས་པའི་སྒྲོམ་གཞི་དེ་འདྲ་ཞིག་
འཛུགས་སྒྲུབ་གནང་བའི་གུ་ཡངས་ཀྱི་ཆ་དང་ཐབས་ཤེས་ཀྱི་ཆ་ཙམ་ལ་བསམ་ན་ཡང་
1 ད་དུང་གཞུང་ལས་ཁང་གིས་དཔལ་འབྱོར་གཙོས་པའི་འབྲེལ་ཡོད་བྱ་བར་རམ་འདེགས་བྱེད་ཀྱི་ཡོད་ལ། གཞན་ཡང་
རིན་གོང་གཏན་འབེབས་ཁང་དང་གླིང་གཙང་བ། བཟང་སྤྱོད་ཚང་ལྟ་བུའི་ཉེར་མཁོའི་ལས་ཁུངས་ཕྲན་ཚེགས་འགའ་ཡོད་ཀྱང་།
གོང་གི་སྒྲོམ་གཞིའི་ཁོངས་སུ་འདུ།
， སྒར་གྱི་ཆགས་ཡུལ་དང་འཛུགས་མཁན་གཉིས་ཀ་གསེར་རྟ་ནས་ཡིན་ན་ཡང་། འཛིན་སྐྱོང་ཐད་ལ་དགོན་སྡེ་གཞན་ལྟར་
དམིགས་བསལ་དབང་ཆ་ཅི་ཡང་མེད་པར། ཕྱོགས་རིས་མེད་ནས་ཕེབས་པའི་སློབ་མ་མཁས་འཇོན་གང་དྲག་དག་གིས་རེས་
མོས་ཀྱིས་འཛིན་གྱི་ཡོད་པ་ལྟ་བུ་ཡིན།
༡༢



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། <
དམིགས་གསལ་གྱིས་མཐོང་ཆེན་འོས་པར་འདོད།
འོན་ཀྱང་། ང་ལ་སེམས་ཁུར་གཞན་ཞིག་ཡོད་པ་ནི། ཁོང་གི་རྗེས་སྐྱོང་བ་དག་
གིས་སྒྲོམ་གཞི་དེ་ཉིད་ལེགས་པོར་འཁོར་སྐྱོད་བྱ་རུ་འཇུག་ཐུབ་མིན་དང་། ལེགས་བཅོས་
ཐུབ་མིན་ཐད་ལ་སེམས་ཁྲལ་ཆེ་བ་མ་ཟད། ཉེ་བའི་སྣང་ཚུལ་འགའ ལ་བལྟས་ཚེ།
སྒྲོམ་གཞི་དེ་དག་འཐོར་ཞིག་ཏུ་འགྲོ་མིན་ཐད་ལ་དོགས་པ་ཞིག་ཀྱང་སྐྱེ་དགོས་བྱུང་
སོང་།
རྒྱང་རིང་ལ་དམིགས་པའི་ཐུགས་རེ།
སྤྱི་ཚོགས་ཤིག་མདུན་སྐྱོད་བྱ་བར་ལམ་གཉིས་ལས་མེད་དེ། གཅིག་ནི་མི་བུ་རེ་
རེའི་ངོས་ནས་རང་སྟོབས་རང་སྤེལ་བྱས་ཏེ་སྒེར་གྱིས་གྲུབ་པའི་སྤྱི་ཚོགས་དེ་སྒེར་གྱི་
སྤུས་ཚད་ལ་བརྟེན་ནས་བསྐྱོད་པ་དང༌། གཞན་ནི་མཁས་མཛངས་ཅན་གྱི་སྣེ་ཁྲིད་པ་
ཞིག་ལ་བརྟེན་ནས། དམིག་བུ་དང་ལོང་བའི་དཔེ་ལྟར་མདུན་སྐྱོད་བྱ་དགོས་པ་དེ་
རེད། ང་ཚོ་ནི་ད་དུང་ཡང་གཞན་རྟེན་སྐྱབས་འཚོལ་གྱི་ལམ་ཀ་དེད་པ་ལས་གཞན་
མི་ནུས་པའི་འགྲིམ་འགྲུལ་འཕྲུལ་འཁོར་ལྟ་བུའི་སྤྱི་ཚོགས་ཤིག་ཏུ་གྲུབ་ཡོད། །
འགྲིམ་འགྲུལ་འཕྲུལ་འཁོར་གང་ཞིག་ཡིན་ཡང་དེ་ཡི་ཆགས་འཇིག་དང་མགྱོག་
དལ་ནི་ཁ་ལོ་བའི་ལག་ཏུ་ཡོད་པས། གལ་ཏེ་ཁ་ལོ་སྐོར་མཁན་དེ་ཆང་བཟི་ཞིག་གམ་
ཁ་ལོ་བསྒྱུར་བར་བྱང་ཆ་མེད་མཁན་ལྟ་བུ་ཞིག་ཡིན་ཚེ། འཕྲུལ་འཁོར་དེ་ཡང་གཏོར་
བཅོམ་དུ་སོང་ནས་ཚབས་ཆེ་ན་ཁ་ལོ་བ་དང་བཅས་པ་མེད་བརླག་བྱ་ངེས། དེ་མིན་
ཁ་ལོ་བ་དེ་བྱང་ཚད་ལྡན་པ་ཞིག་དང་། དབང་ཤེས་སྐྱོན་མེད་གསལ་དྭངས་ཤིག་ཡིན་
3 དང་ལ་འབྱོར་གཙོ་གནད་དུ་བཟུང་བས་སྐད་ཡིག་དང་དམར་ཟས་སོགས་བཏང་སྙོམས་སུ་ཤོར་བ། སྒྲིག་ཁྲིམས་ལ་
བརྟག་དཔྱད་ཀྱིས་མི་འདང་ཞིང་དབང་ཚད་ལས་བརྒལ་བ་ལྟ་བུ་སོགས་
༡༢



— —འཇིགས་མེད་ཕུན་ཚོགས་འབྱུང་གནས།
ཚེ། འཕྲུལ་འཁོར་དེ་ཡང་བདེ་བླག་གིས་འཁོར་ནས་དམིགས་ཡུལ་ལ་བསྐྱོད་ཅིང་བསླེབ་
དེ་ལྟ་ན། སྔོན་ནས་ད་ལྟའི་བར་དུ་འགྲིམ་འགྲུལ་འཕྲུལ་འཁོར་ལྟ་བུའི་སྤྱི་ཚོགས་
འདིའི་ཁ་ལོ་བ་ནི། རྒྱུན་རིང་གོམས་སྲོལ་གྱི་དབང་གིས་བླ་མ་དང་སྤྲུལ་སྐུ་དག་གྱུར་
ཡོད་ལ། འདི་དག་ལ་ཆོས་དང་འཇིག་རྟེན་གྱི་སྦྱོང་བརྡར་དང་གསོ་སྐྱོང་གང་འཚམ་
ཞིག་མ་སྤྲད་ཕྱིན། སྤྱི་ཚོགས་འདི་དང་དེར་བརྟེན་པའི་དམ་པའི་ཆོས་ཀྱང་བདེ་ཐང་
བརྟན་བརླིང་ཞིག་ཡོང་དཀའ་བས། ཁོང་ཚོའི་བྱང་ཚད་དང་ནུས་པ་མཐོར་འདེགས་
གཏང་རྒྱུ་ནི་ཁ་ཚ་དགོས་གཏུགས་དང་གནད་ལ་ཁེལ་བའི་བྱ་བཞག་ཅིག་ཏུ་གྱུར་ཡོད།
ཁོང་གིས་ཀྱང་ཉམ་ང་བའི་གནས་བབ་དེ་ལ་དགོངས་ནས་ཆོས་སྒར་ནང་དུ་
སྤྲུལ་སྐུའི་འཛིན་གྲྭ་ཞིག་ཆེད་བཙུགས གནང་སྟེ། ཆོས་དང་རིག་གནས་ཀྱི་སློབ་སྦྱོང་
གང་འཚམ་བྱ་རུ་བཅུག་ནས། བསྟན་པ་ཤེས་ཤིང་འགྲོ་ལ་བརྩེ་བའི་སྣེ་ཁྲིད་པ་འཇོན་
ནུས་ཅན་རེ་གསོ་སྐྱོང་བྱ་བའི་ཐུགས་རེ་ཡོད་མོད། སྤྲུལ་སྐུ་དེ་དག་“ཡུལ་སྡེའི་ཧོབ་
སྟོང”གི་རྗེས་སུ་འབྲངས་ཤིང་། རྙེད་བཀུར་ཟང་ཟིང་གི་དབང་དུ་སོང་སྟེ། གྲྭ་རྐྱང་
ཐོས་བསམ་པའི་འཚོ་བ་སྐྱོང་མཁན་རེ་ཟུང་ལས་མ་ལུས་པས། སྐྱོ་ཞིང་ཕངས་པ་ཞིག་
ལ་སྤྲུལ་སྐུའི་འཛིན་གྲྭ་དེ་ཡང་རང་ཤུགས་ཀྱིས་སྟོང་དགོས་བྱུང་ནས་ཁོང་གི་ཐུགས་རེ་
དེ་ཡང་འགྲུབ་མ་ཐུབ་
ཁོང་གིས་ཀྱང་དེ་ལ་དགོངས་ནས་་དེང་སང་གི་བླ་མ་ཚོས་བླ་རྒན་ཤི་ནས་བདུན་
བདུན་བཞི་བཅུ་ཞེ་དགུར་མ་འཐོན་གོང་ནས་སྤྲུལ་མིང་རེ་བཏགས་ནས་སྤྲུལ་སྐུ་རེད་
སོགས་ཟེར་གྱི་འདུག ད་རང་ས་ནས་དཔེ་གཞག་ན། བླ་རུང་ཆོས་སྡེ་ཆེན་མོར་བསམ་
4 འདི་པ་ཚང་གིས་ཀྱང་ཕྱོགས་སོ་སོར་སྤྲུལ་སྐུའི་ནང་བསྟན་སློབ་གྲྭ་དང་། སྤྲུལ་སྐུའི་ཆེད་སྦྱོང་འཛིན་གྲྭ་སོགས་བཙུགས་ཡོད་
པར་གྲགས་མོད། དེ་ནི་ཁོ་པ་ཚང་གིས་རྣོ་བའི་ལག་ཆ་བཟོ་བ་དང་། བདེ་བའི་ལམ་ཆེན་འདིང་བ་ཡིན་པར་གོ་དགོས།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦–
བློ་ཐོངས་དང༌། སྔོན་ཆད་སྤྲུལ་བའི་སྐུ་མཆོག་ཡིན་ཟེར་རྒྱུ་མང་ཆེ་བ་ཞིག་ཡོད་ན།
དེ་ཚོ་བླ་རུང་ཆོས་སྡེ་ཆེན་པོ་འདིར་ཡག་པོ་བྱས་ནས་སྟོང་འུར་རྒྱ་ཆེན་པོ་ཅིག་བརྒྱབ་
མ་བསྡད་ན། ད་ཚོད་ཕལ་ཆེར་མཁན་པོ་དང་འགྲོ་བ་འདྲེན་པའི་དེད་དཔོན་རེད་
ཡོད་ཀྱི་རེད། མིན་ཡང་མང་ཆེ་བ་རང་མགོ་རང་གིས་འཐོན་ནི་ཞིག་ཏུ་འགྱུར་
ཡོད… ” “ད་ཕྱི་རོལ་དུ་འགྲོ་མཁན་རྣམས་ཉིན་མ་འགའ་རེར་འུར་འུར་ཟང་ཟིང་
བྱས་ནས་ཅིག་གི་སྤྲུལ་སྐུ་དང་གཉིས་ཀྱི་སྤྲུལ་སྐུ་རེད་ཟེར་ནས། བླ་མ་གོང་མའི་མཚན་
ཡང་བརྗོད་མི་ཕོད་པ་ལྟ་བུའི་སྤྲུལ་སྐུ་རེད་ཟེར་བ་ཐམས་ཅད་ཀྱང་། ད་སྐབས་སྐྱ་སར་
བབས་པ་མིན་ཙམ་རེད། ཉིན་མཚན་ཀུན་ཏུ་ནག་ཆང་ལ་རོལ་ནས་རྒྱ་གྲོང་ཁོ་ན་འགྲིམ།
དཀོར་ཟས་ཅུང་ཟད་ཡོད་རྒྱུ་དེ་བཟའ་ཚང་གི་ཁ་གསོ་བྱེད་རྐྱང་རྐྱང་ལ་འགྱུར་ཡོང་
དུས། ད་མཐོང་ན་སྙིང་རྗེ་འཆོར་བ་དང་ཁྲེལ་བའི་མིག་ཆུ་འཆོར་བ་གཉིས་དུས་མཉམ་
དུ་འབྱུང་ས་མ་རེད་དམ”སོགས་ཀྱི་ཐུགས་ཁྲལ་དང་ཡི་མུག་གི་གསུང་གླེང་མང་ཙམ་
གནང་དགོས་བྱུང་འདུག །
ད་དུང་ངོ་མཚར་བ་གཞན་ཞིག་ཡོད་པ་ནི། གོང་ས་སྐྱབས་མགོན་མཆོག་དང་།
མཁན་པོ་ཨ་ཁྱུག ཨ་སྐྱོང་རྟོགས་ལྡན། དགུ་རོང་རྒྱལ་སྲས། སྨིན་གླིང་ཁྲི་ཆེན་སོགས་
བོད་ཕྱི་ནང་གི་བླ་ཆེན་དག་ནས་དགོན་སྡེ་རང་གི་བླ་མིང་འཛིན་པའི་བར་གྱིས། སྤྲུལ་
སྐུ་ངོས་འཛིན་དང་སྤྲུལ་སྐུ་ཁྲི་གསོལ་གྱི་ཚ་རླབས་འཕྱུར་ཞིང་ཛ་དྲག་ཆེ་བའི་སྒང་དེར།
ཁོང་གིས་སྤྲུལ་སྐུ་གཅིག་ཀྱང་ངོས་འཛིན་མ་གནང་བ་མ་ཟད། “སྤྲུལ་སྐུ་ངོས་འཛིན་
ནི་ཁེ་ཉེན་ཆེ་བ་ཞིག་རེད”་དང་། ་
“སྤྲུལ་སྐུའི་མིང་དེ་ངོ་མ་སྔ་མའི་དོན་སྟེང་དུ་འཁེལ་ཡོད་རྒྱུ་དེ་བརྒྱ་ལན་གཅིག་
སྟོང་དང་། ལན་གཉིས་ཨུ་དུམ་ཝ་ར་ལྟ་བུ་ཞིག་ཡིན་རྒྱུ་རེད། དེ་ཡིན་པའི་རྒྱུ་མཚན་
ཅི་ཡོད་ཟེར་ན། ང་ལ་བདུད་འདུལ་ལས་རབ་གླིང་བའི་མཚན་གསོལ་ཡོད་ནི་རེད་དེ།
ཉིན་མོར་མ་ཟད་མཚན་མོ་རྨི་ལམ་གྱི་གནས་སྐབས་སུ་ཡང་ང་རང་ལས་རབ་གླིང་བའི་



— v འཇིགས་མེད་ཕུན་ཚོགས་འབྱུང་གནས།
སྐྱེ་བ་ཞིག་ཡིན་བསམ་མ་མྱོང་། །
དེ་ཡིན་ན་ཕལ་ཆེར་ང་འདྲ་བ་ཡིན་རྒྱུ་རེད། ཕར་བལྟ་སར་ང་ལས་ཀྱང་སྤྱོད་
པ་འཆལ་བའི་སྤྲུལ་རྫུན་མང་བོ་ཡོད་པ་རེད། སྤྲུལ་སྐུའི་མིང་བཏགས་སྔར་མ་བྱས་ན་
བསམ་ཡང་། རྒན་མོ་རྣམས་ཡན་ཆོད་ཀྱིས་མིང་གདག་ཡོང་གི། ཕན་འབྲས་ཅི་ཡོད་
ཁྱོད་རྣམ་པས་ཐུགས་བསམ་ཐོངས”དང༌། “དེས་ན་སྤྲུལ་སྐུའི་མིང་མ་གདག་ན་བཟང་
རྒྱུ་རེད་བསམ་ཀི། ངོ་མ་བཤད་ན། ཚེ་རབས་གཏན་གྱི་སྡོད་ཆས་སངས་རྒྱས་ཀྱི་གོ་
འཕང་བསྒྲུབ་བསམ། བསྟན་པ་དང་སེམས་ཅན་གྱི་དོན་ཞིག་བསྒྲུབ་བསམ་ན་ཕལ་
ཆེར་སྤྲུལ་སྐུའི་མིང་མ་གདག་ན་དགའ་རྒྱུ་རེད་བསམ་ཀི” “སྤྲུལ་སྐུ་ཟེར་རྒྱུ་དེ་རིགས་
བཟང་ཞིག་ཡིན་སྲིད་ཀྱང་། ལས་འཕྲོ་བཟང་བོ་དེ་གཏན་བརླག་བྱེད་བཏང་ནི་
རེད” ”སོགས་རྒྱུ་མཚན་རྣམ་གྲངས་མང་བོས་བདེན་དོན་དྲང་བོར་བསྒྲགས་ཤིང་དམ་
པའི་རང་ཚུགས་བརྟན་པོར་བཞུགས་པ་དེའོ། ། །
aསན
གུ་ཡངས་ལ་སྤྲོ་སྣང་འབར་བའི་སློབ་གསོ།
ཁོ་བོས་ཁོང་གི་མཛད་རྗེས་ལ་འདི་ལྟར་ཕྱིར་ལྟ་བྱེད་སྐབས་གུ་ཡངས་པའི་ཆ་
མང་ཙམ་མཐོང་སྟེ། བསྟན་པ་དག་ཐེར་དང་སྒར་གྱི་སྒྲོམ་གཞི་འཇོག་སྟངས་སོགས་
གང་ལ་བལྟས་ཀྱང་། གསར་གཏོད་ཀྱི་ཆ་ལས་ནང་འདྲེན་གྱི་ཆ་མང་ལ། ནང་འདྲེན་
དེ་ཡང་ཆོས་ཙམ་མིན་པར་ཕྱོགས་སྣ་ཚོགས་ནས་ནང་འདྲེན་བྱས་འདུག ད་དུང་ཁོང་
གི་སློབ་གསོའི་ཆ་ལ་ལྷག་པར་གུ་ཡངས་ལ་སྤྲོ་སྣང་འབར་བའི་ཆ་ཡོད་དེ།
སྐབས་རེར་ཁོང་གིས་སློབ་མ་དག་ལ་ཉམས་མཚར་རྩེ་ཞིང་གླུ་བྲོ་ལ་རོལ་བར་
བསྐུལ་བ། སྐབས་རེར་ཁོང་གིས་དག་གཟིགས་དང་ཉམས་སྣང་སོགས་འཆད་ནས་
5 གསུང་ཚིག་འདི་དག«རྗེས་དྲན་སྙིང་གི་བདུད་རྩི»ལས་བཤུས།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། w
འདུལ་བྱར་ངོ་མཚར་བསྐྱེད་པ། སྐབས་རེར་ཁོང་གིས་སྔོན་གྱི་སྐྱེས་རབས་དང་བྱང་
སེམས་ཀྱི་མཛད་པ་བརྗོད་པས་ཀུན་ལ་མོས་གུས་བསྐྱེད་པ། སྐབས་རེར་ཁོང་གིས་
གཞན་སྣང་ཟིལ་གནོན་གྱི་རྟུལ་ཞུགས་བསྐྱངས་པས་ཐམས་ཅད་ཉམས་འུར་འགྲོ་བ།
སྐབས་རེར་འཁོར་སློབ་ལ་བསྔགས་བརྗོད་མཛད་ནས་ཀུན་ལ་སྤྲོ་སྣང་སྟེར་བ་སོགས།
གང་ལ་གང་འདུལ་གྱི་ཐབས་ཚུལ་སྣ་ཚོགས་ཀྱིས་ཁོར་ཡུག་དེ་ཉིད་ཉམས་དགའ་བག་
བྲོ་ཞིག་ཏུ་བཏང་བར་བརྟེན། མ་བོས་སློབ་ཚོགས་དབྱར་མཚོ་བཞིན་རྒྱུས་པ་ཡང་།
ཁོང་གི་སློབ་མ་སྐྱོང་བའི་ཐབས་རྩལ་ངོ་མཚར་བ་དེར་རག་ལས་པར་མཐོང་ངོ༌། ། །
མཇུག་བསྡུ་བ།
དྲང་མོར་བཤད་ན། ངས་རྩོམ་འདི་མ་བྲིས་པའི་ཡར་སྔོན་དང་། ད་ལྟ་མཇུག་
བསྡུ་བའི་སྐབས་བར་བསམ་ཚུལ་རང་ཤུགས་ཀྱིས་འགྱུར་སོང་སྟེ། ངས་རྩོམ་འདི་མ་
བྲིས་པའི་སྔོན་དུ་ཁོང་ལ་སྐྱེས་མཆོག་ཅིག་གི་གདེང་འཇོག་ལས་མེད་ལ། མཛད་རྗེས་
དེ་དག་ཀྱང་ཆེས་ངོ་མཚར་དུ་བགྲང་གི་མེད་མོད། །
རྩོམ་འབྲི་བའི་ཁོག་ལ་བབས་ནས་མཛད་རྗེས་དངོས་ལ་འཇུག་སྐབས། ཁོང་
གིས་སྒར་ལ་བཞག་པའི་སྒྲོམ་གཞི་དང་། ཐབས་ལ་མཁས་པའི་སློབ་གསོ་སོགས་ཀྱིས་
ང་ལ་ངོ་མཚར་ལྷག་མ་ཞིག་བསྐྱེད་པ་མ་ཟད། ད་དུང་རྩོམ་འདི་འབྲི་བར་བསམ་གཞིག་
དང་རྒྱུས་ལོན་གྱིས་འདང་མེད་པའི་སྟོང་ཆ་ཆེན་པོ་མངོན་དུ་བཅུག་ཅིང་། ཞིབ་གསལ་
ཅན་ཞིག་འཆད་ཀྱང་མི་ཤེས་པར་བཟོས་སོང་། །
དེས་ན། ཁོང་ནི་སྐྱེས་བུ་ཙམ་ཞིག་མིན་པར་ངེས་པ་དོན་གྱི་རླབས་ཆེན་སྐྱེས་བུ་
ཞིག་རེད་ཅེས་ངོས་འཛིན་དགོས་པ་ཞིག་ཏུ་བཏང་ཞིང་། དེ་དང་མཉམ་དུ་འགྲོ་བ་
མིའི་སྦས་ནུས་ཀྱི་ཁྱད་ཆོས་ལ་ངོ་མཚར་གསར་བ་ཞིག་ཀྱང་སྐྱེས་སུ་བཅུག་སོང་། །
2012.12.09



གལ་ཏེ་མི་རིགས་ཀྱི་ངོ་བོ་མ་བོར་བ་ཙམ་ཡོད་ཀྱང་། འབྱོར་བ་ཅི་ཡང་མེད་པའི་དབུལ་བོ་ཡི་དྭགས་
ཀྱི་ཡུལ་ལྟ་བུ་ཞིག་ཏུ་གྱུར་ན། དབུལ་ཕོངས་ཀྱི་སྡུག་བསྔལ་ཉམས་སུ་མྱོང་བ་ལས། བདེ་སྐྱིད་ཀྱི་འཚོ་བ་
ཞིག་མི་འོང་། །
བོད་མི་དམངས་སྤྱིའི་འཚོ་བ་ཡར་རྒྱུས་མ་ཕྱུང་ཚེ། གང་ཟག་འགའ་རེ་བདེ་བ་ཙམ་གྱིས་མི་འོང་བས།
ཐུན་མོང་དུ་འབད་བརྩོན་བྱ་དགོས། ལར་གནས་སྐབས་ཐམས་ཅད་དུ་བོད་མི་རིགས་སྤྱིའི་དོན་ལ་བསམ་བློ་
གཏང་རྒྱུ་འདི་ཅི་བས་ཀྱང་གལ་ཆེ།
«སྙིང་གནམ་ཡིན་གྱི་རོལ་མོ»ལས་བརྟུས།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ།
".....དེ་ཡང་གཞན་གྱིས་ཚུར་སྒེར་གཅོད་ཀྱི་ལམ་ནུས་མི་རིགས་དང༌། མི་སྒེར་དང། རིགས་གཞུང་གིས་ཐང་
སོགས་རྟོག་མཛེས་བྱས་ཏེ་གཉའ་གནོན་བྱས་ཡོང་ན། དེ་ལ་རྒོལ་ལན་བསློག་པ་ནི་ཆོག་པ་ཞིག་གམ་འོས་ས་ཞིག་རེད་ལ། ཚད་ངེས་
ཅན་ཞིག་ནས་བཤད་ན་ཅིས་ཀྱང་ཕྱིར་རྒོལ་ལན་བསློག་དགོས་པ་ཞིག་ཀྱང་ཆགས་ཡོདཔ་རེད།
གནའ་ནས་བུ་སྐུའི་བར་དུ་སྒེར་གཅོད་དང་གཉའ་གནོན་ལ་ཕྱིར་འཚེ་མེད་ཞི་བའི་རྒོལ་ལན་བསློགས་པའི་འབྲས་བུམ།
ད་གཟོད་རང་དབང་དང་འདྲ་མཉམ་དང་དམས་གཙོ་དང་ཁྲིམས་སོགས་བྱུང་བ་རེད།
དེ་ལས་ལྡོག་སྟེ། སྒེར་གཅོད་དང་གཉའ་གནོན་ལ་ཕྱིར་རྒོལ་མེཧཱསམ་ག་ཡས་སུ་གཏོང་བ་ནི༽ རང་གཞན་ཡོངས་སམ་བྱ་
པའི་མི་དགེ་བ་གཡས་སུ་བསྐྱང་བའམ་འཐེarལ་ལ་མཐུན་རྐྱེན་སྦྱར་པའི་ནག་ཉེས་ཤིག་རེད། ནག་ཉེས་འདིའི་འབྲས་བུ་ནི་ད་གཟོད་རང་
དབང་མེད་པ་དང་། འདྲ་མཉམ་མེད་མ་དང་། ཞི་བདེ་མེད་པ་སོགས་རེད།..."
རྩོམ་བྱང་། «རང་ཚུགས་བསྲུང་ངམ་རྒོལ་ངན་བསློག»
འོད་ནག མཚོ་བྱང་རྐང་ཚའི་གཞོན་པ་རྩོམ་གཉེར་བ། བརྩམས་ཆོས«གྲངས་ཉུང་མི་རིགས་ཀྱི་
སྐད་ཡིག་སྟེང་ན»སོགས་ཡོད།
༼༡



སvའཇིགས་མེད་ཕུན་ཚོགས་འབྱུང་གནས།
༈ རང་ཚུགས་བསྲུང་ངམ་རྒོལ་ལན་བསློག
མཁན་ཆེན་འཇིགས་མེད་ཕུན་ཚོགས་མཆོག་སྐུ་གྲོངས་ནས་བགྲང་བྱ་བཅུ་འཁོར་བར་རྗེས་དྲན་
ཞིག་གི་དོད་དུ། ཁོང་གི་མཇུག་མཐའི་ཞལ་ཆེམས་“རང་ཚུགས་མ་འཆོར་དང་གཞན་སེམས་མ་དཀྲུག་ཅེས་པར་
དབྱེ་ཞིབ་ཕྲན་ཙམ་བྱས་པ།
འོད་ནག
གཅིག་
བོད་ཀྱི་ཉེ་རབས་ལོ་རྒྱུས་ཁྲོད་དུ་ང་ཚོ་ཕྱི་རབས་དག་གིས་བཀུར་བར་འོས་པའི་
སྐྱེས་ཆེན་འགའ་ཡོད། མཁན་ཆེན་འཇིགས་མེད་ཕུན་ཚོགས་མཆོག་ནི་དེའི་ཁྲོད་ཀྱི་
གཅིག་ཡིན། དེ་བས། ཁོང་སྐུ་གྲོངས་ནས་བགྲང་བྱ་བཅུ་འཁོར་བའི་ཉིན་འདིར། ཁོང་
འཇིག་རྟེན་འདི་དང་ཞལ་གྱེས་དུས་ང་ཚོར་གདམས་པའི་ཞལ་ཆེམས་ཏེ། “་རང་ཚུགས་
མ་འཆོར་”དང་“གཞན་སེམས་མ་དཀྲུག”ཅེས་པར་དབྱེ་ཞིབ་ཕྲན་བུ་ཞིག་བྱས་ཏེ་ཁོང་
ལ་རྗེས་དྲན་ཞུ་འདོད་བྱུང་། དེ་ཡང་སྐྱེས་ཆེན་སུ་དང་གང་ཡིན་ཡང་དེའི་གསུང་ལ་
འཇུག་རྐྱང་མི་བྱེད་པར་རང་ཚོད་ཀྱིས་དབྱེ་ཞིབ་བྱེད་པ་ནི། ང་ལ་མཚོན་ན་སྐྱེས་ཆེན་
དེ་ལ་དང་དོད་བྱ་སྟངས་ཤིག་ཡིན། །
ཁོང་གི་ཞལ་ཆེམས་འདི། དེང་སྐབས་ཁམས་ཕྱོགས་གཙོ་བྱས་ཏེ་བོད་མི་མང་
བོ་ཞིག་གི་ཁ་འདོན་ལྟ་བུར་གྱུར་ནས་སྤྱི་ཚོགས་ཁྲོད་ཤུགས་རྐྱེན་ཆེ་ཙམ་ཡོད་ཀྱང་།
ཞལ་ཆེམས་འདི་ལ་དང་དོད་བྱེད་མཁན་ཚང་མས་ཞལ་ཆེམས་འདི་ཚད་མའི་གསུང་
/༡/



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦
དང་བླ་མའི་བཀའ་རུ་བརྩིས་ཏེ། གཏིང་ཇེ་ཟབ་དང་རྒྱ་ཇེ་ཆེ་ཡིས་འགྲེལ་བ་འབྲི་བ་
དང་ཉམས་ལེན་བྱེད་པ་མ་གཏོགས། ཞལ་ཆེམས་འདི་ལ་དྲང་ལྡོག་ཅི་རིགས་ནས་དབྱེ་
ཞིབ་དང༌། ཞལ་ཆེམས་འདི་ལས་སྐྱེས་བུ་ཁོང་གི་སྐུ་ཚེའི་མཛད་འཕྲིན་སོགས་ལ་ལྟ་
མཁན་ནི་ད་སྔོན་ཁོ་བོས་སུ་ཡང་མཐོང་མ་སོང་ལ། སྤྱི་ཚོགས་ཁྲོད་ཤུགས་རྐྱེན་འདི་
འདྲ་ཆེ་བའི་ཞལ་ཆེམས་འདི་དང་འདི་ལྟ་བུ་དག་ལ། ང་ཚོས་དབྱེ་ཞིབ་ཙམ་ཡང་མི་
བྱེད་པར་དག་སྣང་རབ་རིབ་ཅིག་གིས་དེར་འཇུག་རྐྱང་བྱེད་པ་ནི་ཁོ་བོས་བསམ་ན་
ལེགས་པའི་གནས་ཤིག་མ་རེད་འདོད།
གཉིས།
ཞལ་ཆེམས་འདི་ལ་རྒྱབ་ལྗོངས་ཅི་འདྲ་ཡོད་པའམ་གནས་བབ་གང་འདྲ་ཞིག་
གི་འོག་ནས་གསུངས་པ་ཡིན་ནམ་ཞེ་ན། ཁོང་གི་མི་ཚེའི་ཉམས་མྱོང་དང་ལག་ལེན་
སོགས་ཀྱི་སྟེང་ནས། གསེར་རྟ་བླ་རུང་སྒར་གྱི་གནས་བབ་སོགས་ལ་གལ་ཆེན་པོས་ཞལ་
ཆེམས་སུ་གསུངས་པ་ཞིག་ཏུ་ཁོ་བོས་འདོད་ལ། དེ་ལྟར་ཡིན་པ། ཁོང་གི་ཆེས་མཇུག་
མཐའི་ཞལ་ཆེམས་འདི་གསུང་སྐབས་ཀྱི་སྔ་གཞུག་ལ་རྒྱུས་མངའ་ཡོད་པའི་མི་ཀུན་ལ།
ཕལ་ཆེར་གསལ་བཤད་མི་དགོས་པའི་གནས་ཚུལ་ཞིག་ཡིན། །
དེ་ཡང་རིག་གནས་གསར་བརྗེ་ཡི་རླབས་རྒྱུན་ཁྲོད་དཀའ་ལས་སྣ་ཚོགས་བརྒྱུད་
ནས་ནར་སོན་ཞིང་། སྟབས་ལེགས་ཏེ་རྐྱེན་ལམ་དུ་མ་ཕྱིན་པའི་བོད་ཀྱི་སྐྱེས་ཆེན་ཚང་
མར་གཅིག་མཐུན་གྱི་འདྲ་ས་ཞིག་ཡོད་པ་ནི། གཞན་སེམས་མི་དཀྲུག་པའམ་སྒེར་
གཅོད་སྲིད་གཞུང་གི་ལེགས་ཉེས་ཅི་རིགས་ཀྱི་སྲིད་ཇུས་གང་ལ་ཡང་མཐུན་ཐབས་བྱེད་
ཅིང་། ཞོར་དུ་རང་ཚུགས་ཀྱང་མི་འཆོར་བའམ་རང་གི་རིག་གནས་ཉམས་པ་སླར་གསོ་
དང་མ་ཉམས་པ་གོང་འཕེལ་དུ་གཏོང་ཅི་ཐུབ་བྱེད་པ་དེ་རེད། །
དཔེར་ན། རིག་གནས་གསར་བརྗེ་ཡི་རླུང་དམར་གྱིས་གཙང་ཕྱག་བྱས་པའི་
/22



—འཇིགས་མེད་ཕུན་ཚོགས་འབྱུང་གནས།
བོད་ཀྱི་རིག་གནས་བསྐྱར་གསོའི་ཐད་སྐུ་དྲིན་ཤིན་ཏུ་ཆེ་བའི་པཎ་ཆེན་ཚང་དང་དུང་
དཀར་ཚང་། ཚེ་ཏན་ཞབས་དྲུང་ཚང་དང་དམུ་དགེ་བསམ་བརྟན་ཚང་སོགས་ཀྱི་སྐུ་
ཚེའི་མཛད་པར་ལྟོས་དང་གནད་འདིའི་ཐད་ནས་གོ་རྒྱུ་ཞིག་ཡོད། ཡང་ན། རིག་གནས་
གསར་བརྗེ་ཆེན་མོ་ཡིས། སྐབས་དེའི་བོད་ཀྱི་སྐྱེས་བུ་རང་ཚུགས་སྲུང་བ་ཙམ་མ་ཡིན་
པར་གཞན་སེམས་དཀྲུགས་པ་སྟེ། སྒེར་གཅོད་སྲིད་གཞུང་གི་སེམས་དཀྲུག་པ”ལ་དཔའ་
བོའི་གདེང་དང་ལྡན་པའི་བོད་ཀྱི་སྐྱེས་བུ་གཅིག་ཀྱང་ཐར་དུ་བཅུག་མི་འདུག་ལ། སྣང་
ཚུལ་འདིས་རིག་གསར་གྱི་རླུང་དམར་ཁྲོད་ཐར་ཙམ་བྱུང་བའི་ཁོང་དང་ཁོང་གི་མི་
རབས་དེ་ལ། སྒེར་གཅོད་སྲིད་གཞུང་གི་“གཞན་སེམས་དཀྲུག”པར་སྐྲག་པའི་ལོ་རྒྱུས་
ཀྱི་བསླབ་བྱ་ཆེན་པོ་ཞིག་བརྒྱབ་ཡོད་པར་སེམས། །
ཡང་ཕྱོགས་གཞན་ཞིག་ནས་བལྟས་ན། ཁོང་གི་ཞལ་ཆེམས་འདི་ཉིད་རིག་གསར་
སོགས་ཀྱིས་བསྐྱེད་པ་ཁོ་ན་ཞིག་ཀྱང་མིན་ཏེ། དམ་པ་ཁོང་ལ་མཛད་འཕྲིན་སྣ་ཚོགས་
ཡོད་པའི་ཁྲོད། བོན་ལུགས་སོགས་ཆུད་པའི་ཆོས་བརྒྱུད་གྲུབ་མཐའ་གཞན་དག་ལ་
ཕྱོགས་རིས་ཀྱི་མཐའ་རུ་མ་ལྷུང་བར་བརྩི་འཇོག་དང་བཅས་ཏེ། ཁོང་གི་ལས་ཀྱི་ལྷ་
སྐལ་ཏེ་སྔ་འགྱུར་རྙིང་མ་བའི་གྲུབ་མཐའ་ཤུགས་ཆེན་པོས་སྤེལ་བ་དེ་ནི། “རང་ཚུགས་
མ་འཆོར”དང་“གཞན་སེམས་མ་དཀྲུག”ཅེས་པའི་བདེན་པ་ཉིད་ཁོང་རང་ངོས་ནས་
ལག་ལེན་དུ་བསྟར་བ་ཞིག་མིན་ནམ་སྙམ། །
ལྷག་ཏུ་ཞལ་ཆེམས་འདི་སངས་རྒྱས་ཆོས་ལུགས་ལ་འབྲེལ་བ་དམ་ཟབ་ཡོད་པར་
སེམས་ཏེ། ཁོང་ནི་སངས་རྒྱས་ཆོས་ལུགས་ཀྱིས་བསྐྱངས་པའི་ཆོས་པ་ཞིག་རེད་ལ། སངས་
རྒྱས་ཆོས་ལུགས་ཀྱི་སྤྱོད་པའི་ཐད་ཀྱི་བདག་གཞན་མཉམ་བརྗེ་ལྟ་བུའི་བྱམས་དང་སྙིང་
རྗེ་ཡི་སྙིང་སྟོབས་དང་། ཚུལ་ཁྲིམས་སྲོག་བཞིན་སྲུང་བ་ལྟ་བུའི་མི་གཞི་བརྟན་ཚུགས་
ཀྱི་སྙིང་སྟོབས་སོགས་ལ། སྐད་ཆ་གཞན་ཞིག་གིས་བཤད་ན། “རང་ཚུགས་མ་འཆོར་”དང
“གཞན་སེམས་མ་དཀྲུག”ཅེས་བཤད་ན་ཡང་མི་ཆོག་པ་ཆེར་མེད་པ་རེད། ཡིན་ཡང་།
73



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦ལ
སངས་རྒྱས་ཆོས་ལུགས་ཀྱི་གཞུང་ལ་ལ་ནས་བདག་ལས་གཞན་གཅེས་པ་ཐལ་མཐར་
ལྷུང་སྟེ། བདག་གམ་ངའམ་སྐྱེས་བུ་སྒེར་རང་གི་རྩིས་ཐང་དང་རང་ཚུགས་སོགས་ཤོར་
འགྲོ་བའི་ཆ་ཞིག་ཀྱང་ཡོད་མོད། བར་སྐབས་འདིར་དེ་དག་སྤྲོ་བྱ་མིན་པས་མི་སྤྲོའོ། །
མདོར་ན་རིག་གསར་གྱི་རླུང་དམར་ཁྲོད་བར་ཆད་སྣ་ཚོགས་བརྒྱུད་ནས་ནར་
སོན་ཞིང་། ཉིས་སྟོང་གཉིས་ལོ་སོགས་སུ་ཡང་། ཁོང་གི་དཀའ་སྡུག་སྣ་ཚོགས་ཀྱིས་
གསར་འདེབས་བྱས་པའི་གསེར་རྟ་བླ་རུང་སྒར་ལ་གཏོར་གཤིག་ཐེབས་ཏེ། དཀའ་ཁག་
བཟོས་པ་སོགས་ཀྱི་ཉམས་མྱོང་ཕྱོགས་བསྡོམས་དང་། མ་འོངས་པ་ནའང་དེ་དང་དེ་
འདྲ་འབྱུང་སྲིད་པའམ། ཡང་ན། ཉིས་སྟོང་བརྒྱད་ལོའི་ཞི་རྒོལ་ཆེན་མོ་དང་དེ་ཡིས་
རྐྱེན་བྱས་ཏེ་གཉའ་གནོན་ཆེན་པོ་སོགས་འབྱུང་བར་ངེས་པ་སྔར་ནས་ཐུགས་བཞེས་
གནང་སྟེ། ད་གཟོད་སྐུ་མྱ་ངན་ལས་འདའ་ཁར་གནད་དོན་འདི་འདྲའི་ཐད་ལ་ཆེས་
མཐའ་མའི་ཞལ་ཆེམས་གལ་ཆེན་འདི་བཞག་པར་སེམས།
གསུམ།
པར་ལ
གོང་དུ་བཤད་པ་ལྟར། “རང་ཚུགས་མ་འཆོར”དང“་གཞན་སེམས་མ་དཀྲུག”
ཅེས་པའི་ཞལ་ཆེམས་འདི། བཙན་གནོན་ཁྲོད་ཀྱི་གསེར་རྟ་བླ་རུང་གི་གནས་བབ་ལ་
གཟས་ཏེ་གསུངས་པ་ཞིག་ཡིན་ལ། དེ་བཞིན་བཙན་གནོན་ཁྲོད་ཀྱི་བོད་པའི་གནས་
བབ་ལ་གཟས་ཏེ་གསུངས་པ་ཞིག་ཀྱང་ཡིན་ཞེས་བཤད་ན་མི་ཆོག་པ་ཆེར་མེད། ཡང་
ན། གསེར་རྟ་བླ་རུང་སྒར་སོགས་ཀྱི་འགན་འཛིན་ལས་ཁུར་བ་ཚོས། གཉའ་གནོན་
དང་དེའི་ཕྱིར་རྒོལ་སོགས་ལ་ཞལ་ཆེམས་དྲོན་མོ་འདི་ཚད་གཞི་བྱས་ཏེ་ཐག་གཅོད་བྱེད།
དེ་བས། ཞལ་ཆེམས་འདི་སྒེར་གཅོད་གཞུང་དང་བོད་ཀྱི་གནས་བབ་ངོས་ནས་དབྱེ་
ཞིབ་ཅིག་ཅིས་ཀྱང་བྱ་དགོས་པ་ཆགས་ཡོད། །
བོད་དང་སྒེར་གཅོད་གཞུང་གི་དཀའ་གནད་ཁྲོད་དུ་བོད་ཀྱི་ཕྱོགས་ཤིག་དང



— ༦ འཇིགས་མེད་ཕུན་ཚོགས་འབྱུང་གནས།
སྒེར་གཅོད་གཞུང་གི་ཕྱོགས་ཤིག ད་དུང་འདི་གཉིས་གང་གི་ཕྱོགས་ཀྱང་མ་ཡིན་པའི་
བར་གྱི་ཕྱོགས་ཤིག་བཅས་གསུམ་ཡོད་པ་ལས། ཞལ་ཆེམས་འདི་གང་གི་ཕྱོགས་ལ་གསུངས་
པ་ཡིན་ནམ་ཞེ་ན། དེ་ནི་བོད་ཀྱི་ཕྱོགས་ལ་གསུངས་པ་ཞིག་ཡིན། དེས་ན། བོད་དང་
སྒེར་གཅོད་གཞུང་གི་དཀའ་གནད་ཁྲོད་ཀྱི་བོད་ནི་ཅི་འདྲ་ཞིག་ཡིན་ནམ་ཞེ་ན། བོད་
ནི་གཞན་སེམས་དཀྲུག་མཁན་མ་ཡིན་པར། གཞན་གྱིས་ཚུར་“གཞན་སེམས་དཀྲུག་
པའི”གཉའ་གནོན་མྱོང་མཁན་ནམ་འཁུར་མཁན་དེ་ཆགས་ཡོད། དེ་བས་ཞལ་གསུང་
འདི་བོད་ཀྱི་ཕྱོགས་ལ་གསུང་ན་མི་འབྱོར་བར་སྒེར་གཅོད་གཞུང་གི་ཕྱོགས་ལ་གསུང་
ན་འོས་པ་ཞིག་རེད་ལ། སྤྱིར་ཞལ་ཆེམས་འདིའི་ནང་དོན་ཁོ་ན་ཡི་ངོས་ནས་བལྟས་
ན་གཞུང་གི་ཕྱོགས་ལ་ཡང་ཁྱབ་པའམ་ཕོག་སྟེ་ཡོད་མོད། ཡིན་ཡང་། ཁོང་གི་ཞལ་
ཆེམས་འདི་ཏག་ཏག་བོད་ཀྱི་ཕྱོགས་ལ་གཟས་ཏེ་གསུངས་པ་ཞིག་ཡིན། དེའི་རྒྱུ་མཚན་
ནི། སྒེར་གཅོད་ཀྱི་ལས་ལ་རིང་ནས་གོམས་པའི་གཞན་གྱི་ཕྱོགས་ལ་ཁོང་གི་ཞལ་ཆེམས་
འདི་ཙམ་གྱིས་ནུས་པ་ཅི་ཡང་མི་འཐོན་པས་ཡིན་སྲིད། །
དེ་ཡང་གཞན་གྱིས་ཚུར་སྒེར་གཅོད་ཀྱི་ལམ་ནས་མི་རིགས་དང་། མི་སྒེར་
དང་། རིགས་གཞུང་གི་རྩིས་ཐང་སོགས་རྡོག་བརྫིས་བྱས་ཏེ་གཉའ་གནོན་བྱས་ཡོང་
ན། དེ་ལ་རྒོལ་ལན་བསློག་པ་ནི་ཆོག་པ་ཞིག་གམ་འོས་པ་ཞིག་རེད་ལ། ཚད་ངེས་ཅན་
ཞིག་ནས་བཤད་ན་ཅིས་ཀྱང་ཕྱིར་རྒོལ་ལན་བསློག་དགོས་པ་ཞིག་ཀྱང་ཆགས་ཡོད་པ་
རེད། གནའ་ནས་ད་ལྟའི་བར་དུ་སྒེར་གཅོད་དང་གཉའ་གནོན་ལ་ཕྱིར་འཚེ་མེད་ཞི་
བའི་རྒོལ་ལན་བསློགས་པའི་འབྲས་བུར། ད་གཟོད་རང་དབང་དང་འདྲ་མཉམ་དང་
དམངས་གཙོ་དང་ཁྲིམས་སོགས་བྱུང་བ་རེད། དེ་ལས་ལྡོག་སྟེ། སྒེར་གཅོད་དང་གཉའ་
གནོན་ལ་ཕྱིར་རྒོལ་མེད་པར་གུ་ཡངས་སུ་གཏོང་བ་ནི། རང་གཞན་ཕོངས་པར་བྱ་བའི་
མི་དགེ་བ་གུ་ཡངས་སུ་བཏང་བའམ་འཕེལ་བ་ལ་མཐུན་རྐྱེན་སྦྱར་བའི་ནག་ཉེས་ཤིག་
རེད། ནག་ཉེས་འདིའི་འབྲས་བུ་ནི་ད་གཟོད་རང་དབང་མེད་པ་དང་། འདྲ་མཉམ་
05



བ
།
འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༦
མེད་པ་དང་། ཞི་བདེ་མེད་པ་སོགས་རེད། ཡིན་ཡང་། སྒེར་གཅོད་དང་གཉའ་གནོན་
སོགས་ལ་རྒོལ་ལན་བསློག་རྒྱུ་ནི་ལས་སླ་མོ་ཞིག་གཏན་ནས་མིན་ཏེ། རྒོལ་ལན་བསློག་
པའི་ཁྲོད་འཐབ་ཡ་ལས་མི་ཕམ་པའི་གདེང་ཞིག་གམ་ཤི་ཡང་མི་འཇིགས་པའི་དཔའ་
ངར་ཞིག་ཡོད་དགོས་པ་ལས། གལ་ཏེ་འདི་གཉིས་ཀྱི་གང་ཡང་མི་ལྡན་པའི་སྡེར་གཤིས་
ཅན་དག་སྒེར་གཅོད་པའི་ལག་འོག་ཏུ་ལྷུང་ཡོད་ན། མུ་མཐུད་དུ་གཉའ་གནོན་མྱོང་
བཞིན་འཚོ་བ་ལས་ཐབས་གཞན་མེད་དོ། །
དེས་ན། ཁོང་གིས་གཉའ་གནོན་ཁུར་བའི་བོད་དམ་གསེར་རྟ་བླ་རུང་ལ་“གཞན་
སེམས་མ་དཀྲུག”ཅེས། སྒེར་གཅོད་པའི་གཉའ་གནོན་ལ་ཕྱིར་རྒོལ་བསློག་མི་རུང་བའི་
ཞལ་ཆེམས་བཞག་པ་ནི་སྔར་གཤིས་ཤིག་ཡིན་ནམ་ཞེ་ན། ད་ལྟའི་དུས་འདིར་བོད་ཀྱི་
ཆེ་ཆེ་གཉན་གཉན་གང་མང་ཞིག་གིས་སྡར་གཤིས་སྣ་ཚོགས་ཀྱིས་ཁག་འཇོག་ས་གཞན་
དང་གཞན་རེ་བཙལ་ནས། བོད་ཀྱི་མི་རབས་གསར་བ་ཞིག་གིས་རང་དབང་དང་
དམངས་གཙོ་སོགས་ལ་རྒྱང་འབོད་དང་། སྒེར་གཅོད་དང་གཉའ་གནོན་སོགས་ལ་
རྒོལ་བ་གཏོང་བའི་དཔའ་སྤོབས་ཀྱི་ཀི་སྒྲ་སྣ་ཚོགས་སྒྲོག་པ་ལ་ཚོད་འཛིན་དང་ཁྱད་
གསོད་སྣ་ཚོགས་བྱེད་མོད། དམ་པ་ཁོང་དང་ཁོང་ལྟ་བུའི་སྐྱེས་ཆེན་ལ་ལ་ཞིག་གི་མཛད་
པ་འདི་དང་འདི་ལྟ་བུ་དག་ནི་སྡེར་གཤིས་སམ་སྐྲག་སྣང་གི་སྦྱོར་བ་ཁོ་ན་ཞིག་རེད་ཅེས་
བཤད་དཀའ་སྟེ། བར་འདི་ནས་ང་ཚོས་ཅིས་ཀྱང་རང་ཚུགས་མ་འཆོར་ཞེས་པའི་ཚིག་
རྐང་འདི་ལ་རྒྱུས་ལོན་བྱ་དགོས། །
དེ་ཡང་རང་ཚུགས་མ་འཆོར་ཞེས་པ་ནི་བོད་ཀྱི་གནས་བབ་ངོས་ནས་བལྟས་ན།
དེ་ནི་མི་རིགས་གཞན་དང་རྒྱལ་ཁབ་གཞན་གྱི་བཙན་འཛུལ་སྣ་ཚོགས་ཀྱི་དབང་དུ་སོང་
ནས། མི་རིགས་གཞན་འགྱུར་གྱིས་བོད་མི་རིགས་ཉམས་མི་རུང་བར། བོད་ཀྱི་སྐད་
ཡིག་དང་། རིགས་གཞུང་དང་། ཡུལ་སྲོལ་གོམས་གཤིས་དང༌། རིགས་ཀྱི་ལ་རྒྱ་སོགས་
ཉམས་པ་སླར་གསོ་དང་མ་ཉམས་པ་གོང་འཕེལ་བྱས་ཏེ། རང་མི་རིགས་འདི་ཡུན་ནས་
76



ཡ། འཇིགས་མེད་ཕུན་ཚོགས་འབྱུང་གནས།
ཡུན་ཏུ་གནས་དགོས་ཞེས་པའི་དོན་རེད་ལ། །
ལྷག་ཏུ་གསེར་རྟ་བླ་རུང་གི་གནས་བབ་ཀྱི་ངོས་ནས་བལྟས་ན། གྲྭ་ཤག་གཏོར་
བཤིག་བཏང་བ་དང་ཇོ་སེར་གྱི་གྲངས་ཀར་ཚོད་འཛིན་སོགས་བྱས་ཏེ། ཐོས་བསམ་
སྒོམ་གསུམ་གྱི་བྱ་བར་བར་ཆད་བཟོས་ཀྱང་། དེ་ལ“གཞན་སེམས་དཀྲུགས”ནས་ངོ་
རྒོལ་མི་བྱེད་པར། བཟོད་སྲན་གྱིས་མུ་མཐུད་དུ་ཐོས་བསམ་སྒོམ་གསུམ་བྱ་སའི་སློབ་
གླིང་འདིར་སྲུང་སྐྱོབ་བྱས་ཏེ། རང་རང་སོ་སོས་ཐོས་བསམ་སྒོམ་གསུམ་ལེགས་པོ་ཞིག་
བྱ་བ་ལས། བྱིས་སྒོང་བྲག་ལ་བརྡབས་པ་ལྟར་སྒེར་གཅོད་སྲིད་གཞུང་ལ་ངོ་རྒོལ་བྱ་
མི་རུང་ཞེས་པའི་དོན་རེད།
དེ་ལྟར་ལགས་པས། ཉིས་སྟོང་བརྒྱད་ལོའི་ཞི་རྒོལ་ཆེན་མོ་སོགས་ཀྱི་སྐབས་སུ་
གསེར་རྟ་བླ་རུང་གི་ཇོ་སེར་དག་སྡེབ་ལངས་ཀྱིས་ངོ་རྒོལ་བྱས་མེད་ལ། ཨ་མདོའི་བླ་
ཆེན་འཇམ་དབྱངས་བཞད་པ་སོགས་ལྟར་དུ། བོད་མིའི་ཞི་རྒོལ་ཆེན་མོར་“རྡུང་བཅག་
འཕྲོག་སྲེག”གི་དོན་རྐྱེན་ཞེས། སྡིག་དམོད་སྣ་ཚོགས་བྱས་ཏེ་རང་ཚུགས་སོགས་ཀྱང་
ཤོར་མེད། ཡང་ན། བོད་མིའི་སྐྱིད་སྡུག་བོད་མི་རང་གི་ཕྲག་སྟེང་དུ་ཚེ་སྲོག་གཏའ་
མར་བཞག་ནས་འཁུར་ཏེ། འཛམ་གླིང་ཧྲིལ་བོར་བོད་ཀྱི་སྐྱིད་སྡུག་ཤེས་སུ་འཇུག་པ་
སོགས་ཀྱི་སྦྱོར་བ་བརྩམས་མེད་ལ། དེ་བཞིན་ཞི་རྒོལ་སོགས་ལ་རྐྱེན་བྱས་ཏེ་བོད་ཀྱི་
རིག་གནས་སློབ་སའི་གྲྭ་ས་བླ་རུང་སྒར་གྱི་སྒོ་གཏན་པ་དང་། གནས་དེའི་སློབ་གཉེར་
བ་དག་ཕྱོགས་སོ་སོ་རུ་གཏོར་བའི་རྐྱེན་ངན་ལ་ཡང་གནས་སྐབས་སུ་འཕྲད་མེད། །
མདོར་ན་ད་ནི་ང་ཚོས་རང་ཚུགས་བསྲུང་བའི་རང་དབང་ཙམ་ཡང་མེད་པར་
འགྱུར་ཡང་། གཞན་སེམས་དཀྲུགས་ཏེ་གཞན་གྱི་སྒེར་གཅོད་དང་གཉའ་གནོན་ལ་
རྒོལ་ལན་བསློག་གམ། ཡང་ན་རང་ཚུགས་བསྲུངས་ནས་གཞན་གྱི་སྒེར་གཅོད་དང་
གཉའ་གནོན་གུ་ཡངས་སུ་བཏང་སྟེ་ངན་པ་ལངས་ཤོར་དུ་གཏང་། འདི་ནི་འགལ་
བ་ཞིག་རེད་ལ་གདམ་ག་ཞིག་ཀྱང་རེད།
77



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། /
གལ་ཏེ་སྔ་མ་བདམས་ནས་གཞན་སེམས་དཀྲུགས་ཏེ་སྒེར་གཅོད་དང་གཉའ་
གནོན་ལ་རྒོལ་ལན་བསློག་ན་མཇུག་འབྲས་གཉིས་ནས་གསུམ་འབྱུང་སྲིད་པ་སྟེ། སྒེར་
གཅོད་མཁན་ཅི་བྱ་གཏོལ་མེད་དུ་འགྱུར་བའམ། ཡང་ན་གནས་ལུགས་དང་རྒྱུ་འབྲས་
ཚུལ་བཞིན་དུ་བརྩིས་ནས། རང་དབང་དང་འདྲ་མཉམ་དང་དམངས་གཙོ་ཡི་དཀར་
གསལ་གྱི་ཉིན་མོ་ཞིག་ལྡན་པར་འགྱུར་བའམ། ཡང་ན། བྱིས་སྒོང་བྲག་ལ་བརྡབས་པ་
ཇི་བཞིན་མི་སྲོག་ཚུད་ཆད་ཀྱི་གྱོང་བརྒྱག་ཅིང་། གསེར་རྟ་བླ་རུང་དང་གསེར་རྟ་བླ་
རུང་ལྟ་བུའི་ང་ཚོའི་རང་ཚུགས་བསྲུང་སའི་གྲྭ་ས་དང་སློབ་གླིང་དག་རེ་རེ་བཞིན་སྒོ་
གཏན་ནས་རྒུད་པའི་གནས་སུ་གཏུག་སྲིད། བར་འདིར་གསལ་བཤད་ཅིག་ཡོད་པ་ནི།
རྒོལ་ལན་གྱི་བྱེད་ཐབས་ཞི་བ་ཁོ་ན་ཚུལ་བཞིན་དུ་སྤྱད་ན། སྲོག་འཆོར་བ་དང་སློབ་
གླིང་སོགས་ཀྱི་སྒོ་གཏན་པའི་གནས་སུ་མི་ལྷུང་ནའང་ཐང་། །
གལ་ཏེ་ཕྱི་མ་བདམས་ནས་སྒེར་གཅོད་དང་གཉའ་གནོན་སྣ་ཚོགས་ལ་བཟོད་
སྲན་གྱིས་མ་གོ་ཁུལ་དང་མ་ཤེས་ཁུལ་གྱིས། རང་མི་རིགས་ཀྱི་རིག་གནས་སློབ་པ་དང་
སྤེལ་བ་ཡིས་ཁ་རོག་གེར་རང་ཚུགས་བསྲུངས་ནས་བསྡད་ན་ཡང་མཇུག་འབྲས་གཉིས་
ནས་གསུམ་ཡོད་དེ། སྒེར་གཅོད་ཀྱི་སྦྱོར་བ་མཐའ་དག་ངན་པ་ལངས་ཤོར་དུ་གྱུར་ནས་
ཅི་བྱས་ལ་རྒོལ་ལན་མེད་པའི་མཐུན་རྐྱེན་གྱི་གོ་སྐབས་བཟུང་སྟེ། ཞི་བ་དང་། དྲག་པོ་
དང་། གཡོ་སྒྱུ་སོགས་ཀྱི་ཐབས་ལམ་སྤྱད་དེ། རྩ་རྫོགས་བྱེད་པ་དང་། བྲན་གཡོག་ཏུ་
བཀོལ་བ་དང་། ཀླ་ཀློ་རྗེས་ལུས་ཀྱི་མི་རིགས་སུ་ལྟ་བ་སོགས་བྱ་སྲིད་པའམ། ཡང་ན།
ཁོ་ཚོས་ཀྱང་ང་ཚོ་ཁ་རོག་གེར་ཡོད་པ་དེ་ཁ་རོག་གེར་བཞག་སྟེ། མི་རིགས་དང་རིག་
གནས་གློ་བུར་དུ་བསྣུབ་པའི་སྐྱོ་གར་མི་སློང་བའམ། རང་དབང་དང་དམངས་གཙོ་
ཡི་རྩོད་པ་མ་བསླངས་པའི་བར་དུ། རང་གི་རིག་གནས་ཀྱིས་རང་ཚུགས་སྲུང་བ་ལ་ཁོ་
ཚོས་མཐུན་རྐྱེན་ཐན་ཐུན་རེ་སྦྱར་དུ་ཡོད་ཀྱང་སྲིད། བར་འདི་ནས་གསལ་བཤད་ཅིག་
ཡོད་པ་ནི། རང་མི་རིགས་ཀྱི་རང་ཚུགས་བསྲུངས་ནས་ཡུན་ནས་ཡུན་དུ་བསྡད་ན། ལོ་
777



—ov འཇིགས་མེད་ཕུན་ཚོགས་འབྱུང་གནས།
རྒྱུས་ལ་འགྱུར་བ་བྱུང་ནས་ནམ་ཞིག་གི་ཚེ་ན། སྒེར་གཅོད་པའི་ལམ་ལུགས་འགྱུར་
ནས་རང་དབང་དང་འདྲ་མཉམ་དང་དམངས་གཙོ་སོགས་ཀྱི་གོ་སྐབས་ལྡན་དུ་ཡོད་
ཀྱང་སྲིད་མོད། སྤྱིར་སྒེར་གཅོད་དང་གཉའ་གནོན་གྱི་འོག་ནས་རང་ཚུགས་ཙམ་
བསྲུངས་ནས་ཁ་རོག་གེར་སྡོད་པ་ནི། དུས་ཚོད་ཀྱི་སྔ་གཞུག་ཙམ་མ་གཏོགས། མཇུག་
འབྲས་ནི་ཕལ་ཆེར་ཉམས་པ་དང་རྒུད་པ་ལས་མེད་པར་འདོད། །
དེ་བས་ཅིས་ཀྱང་རང་ཚུགས་མ་འཆོར་བར་ཡུན་ནས་ཡུན་དུ་འཚོ་ཞིང་གནས་
པར་འདོད་པའམ། རང་དབང་དང་རྩིས་ཐང་དང་འདྲ་མཉམ་དང་དམངས་གཙོ་
སོགས་ལྡན་པར་འདོད་ན། སྒེར་གཅོད་དང་གཉའ་གནོན་གྱི་འོག་ནས་རང་ཚུགས་
བསྲུང་བ་ཙམ་གྱིས་མི་ཆོག་པར། འཚེ་མེད་ཞི་བ་ཆེན་པོས་“གཞན་སེམས་དཀྲུག”སྟེ་
སྒེར་གཅོད་དང་གཉའ་གནོན་ལ་རྒོལ་ལན་བསློག་སྟེ། སྲིད་འབྱོར་རིག་གསུམ་གང་
གི་ཕྱོགས་ནས་ཀྱང་རང་དབང་ཡོད་པ་དང་རང་ཚུགས་ཡོད་པ་ཞིག་ལ་ཅིས་ཀྱང་བརྩོན་
པར་འོས་སོ། །
བཞི། །
གོང་དུ་བཤད་པ་ལྟར། ཞལ་ཆེམས་འདི་བོད་མི་རིགས་དང་གསེར་རྟ་བླ་རུང་
སོགས་ཀྱི་གནས་བབ་ལ་དམིགས་ཏེ་གསུངས་པ་ཞིག་རེད་མོད། ད་སྐབས་མི་མང་བོ་
ཞིག་གིས་ཞལ་ཆེམས་འདི་མི་བུ་སྒེར་རང་གི་མི་ཚེའི་རིན་ཐང་ལྟ་བ་དང་མི་གཞི་ཀུན་
སྤྱོད་དུ་ཉམས་ལེན་བྱེད་མཁན་ཡང་མང་དུ་འདུག་ལ། དེ་ནི་འོས་པ་ཞིག་ཀྱང་རེད།
ཡིན་ཡང་རང་ཚུགས་མི་འཆོར་བ་དང་གཞན་སེམས་མི་དཀྲུགས་པའི་འཚོ་བ་ཞིག་རོལ་
དགོས་ན། དེ་ལ་འདྲ་མཉམ་གྱི་རྨང་གཞི་བརྟན་པོ་ཞིག་དགོས་པར་སེམས་ཏེ། གཉའ་
གནོན་དང་བཤུ་གཞོག་སོགས་ཀྱིས་གྲུབ་པའི་ཁོར་ཡུག་ཅིག་ནས་“རང་ཚུགས་མ་འཆོར”
ཞེས་པ་དང་“གཞན་སེམས་མ་དཀྲུག”ཅེས་པ་ནི་བཤད་ས་མི་འགྲོ་བ་ཞིག་རེད།
/༡༡



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། –
དེ་ཡང་འདྲ་མཉམ་གྱི་རྨང་གཞི་མེད་པའི་སྟེང་ནས་བཤད་ན། བཙན་པོས་གཉོམ་
ཆུང་ལ་གཉའ་གནོན་དང་བཤུ་གཞོག་བྱེད་པའི་སྒེར་གཅོད་ཀྱི་སྦྱོར་བ་དག་གི་ངོས་ནས་
“གཞན་སེམས་མ་དཀྲུག”ཅེས་པར་འགྲེལ་བཤད་བརྒྱག་ཏུ་མེད་ལ། གཉོམ་ཆུང་གིས་
བཙན་པོའི་གཉའ་གནོན་དང་བཤུ་གཞོག་མྱོང་བའི་བྲན་གཤིས་ཀྱི་སྦྱོར་བ་དག་གི་ངོས་
ནས་ཀྱང་རང་ཚུགས་མ་འཆོར”ཞེས་པར་ཡང་འགྲེལ་བཤད་བརྒྱག་ཏུ་མེད། །
དེ་བས་ཕན་ཚན་ཚང་མ་འདྲ་མཉམ་ཡིན་པའི་རྨང་གཞིའི་སྟེང་ནས། ད་གཟོད་
རང་ཚུགས་མི་འཆོར་ལ་གཞན་སེམས་མི་དཀྲུག་པའི་འཚོ་བ་ཞིག་རོལ་དུ་ཡོད་ན། དེ་
ནི་ཡ་རབས་ཀུན་སྤྱོད་ཀྱིས་ཕྱུག་པའི་ཞི་བདེ་དང་དཔལ་ཡོན་ལྡན་པའི་འཚོ་བ་ཞིག་ཏུ་
ཁོ་བོས་འདོད། །
2014.01.17
/
/



མི་ལ་ཤེས་ཡོན་མེད་ན་ལྟོ་གོས་ཀྱི་རྩོལ་སྒྲུབ་ཕལ་བ་ཙམ་མ་གཏོགས། ཁྱོད་འཕགས་ཀྱི་བྱ་བ་གང་
ཡང་བསྒྲུབ་དཀའ།
གལ་ཏེ་མི་རིགས་ཧྲིལ་བོ་དེ་ལྟར་གྱུར་ན། མི་རིགས་དེ་སྔོན་ཐོན་གྱི་གྲལ་དུ་ནམ་ཡང་ཚུད་ཐབས་
མེད་པས། ཤེས་ཡོན་སྦྱང་རྒྱ་ནི་ཤིན་ཏུ་གལ་ཆེ་བ་ཡིན།
«སྙིང་གཏུམ་ལྡན་གྱི་རོལ་མོ»ཨ་བརྟུས།



"....༤་ཚོས་སྐྱེས་སྐུ་ཆེན་མོའི་མི་ཚེའི་བགྲོདུ་ལམ་ལ་དཔྱད་འཇོག་བྱེད་པ་ནི། རང་གི་ཉམ་རྒྱུན་འཚོ་བའི་
ཁྲོད་ཀྱི་དཀར་ནག་གི་བློ་མིག་གསལ་དུ་གཏོང་བ་ཁོ་ནར་ཟུག་ཅིང༌། སྐྱེས་བུ་དམ་པ་ཞིག་འཚོལ་བའི་གོ་རིམ་ཡང་རང་ཉིད་
བཙལ་བའི་གོ་རིམ་ཧྲིལ་བོ་ལས་གཞན་དུ་མི་སྣང་བས།
བླ་ན་མེད་པའི་སྐྱེས་བུ་ཞིག་རྙེད་པ་ནི་རང་ཉིད་དངོས་སུ་མཐོང་བའི་མཐའ་འབྲས་ཏེ། རང་ཉིད་རང་ཉིད་ལ་ངོ་
མི་གནོང་བའི་རྣམ་པར་དག་པའི་མི་ཞིག་ཏུ་འགྱུར་དང་མི་འགྱུར་ནི། མདུན་གྱི་དང་རྙེན”(iao)རུ་གྱུར་པའི་སྐྱེས་བུ་
གང་གིས་ཁུར་བའི་དཀའ་སྡུག་གི་རྡོག་ཁྲེས་དེ་31 སོ་སོས་གདེག་ཐུབ་དང་མི་ཐུབ་པའི་ནང་གི་ཆོད་སེམས་ལ་རག་ལས་
z



mor-འཇིགས་མེད་ཕུན་ཚོགས་འབྱུང་གནས།
༈ ཞི་བའི་དཔའ་རྟུལ།
«འཇིགས་མེད་ཕུན་ཚོགས་འབྱུང་གནས》རྩོམ་སྒྲིག་དང་འབྲེལ་ཏེ“མཛངས་མིའི”སྐོར་ཟུར་ཙམ་གླེང་བ། །
སྒོ་ཡོན།
གཅིག
ལོ་ངོ་གཉིས་བརྒལ་བའི་ཡར་སྔོན་གྱི་སྟོན་ལོ་ཤག་ཤག་འཐོར་བའི་མཚན་གཞུང་
ཞིག་ལ། བདག་གིས་ཐོག་དང་བོར་སྐྱེས་བུ་གང་དང་འབྲེལ་བའི་རྗེས་དྲན་གྱི་ཆེད་
དེབ་འདི་ཉིད་གྲ་སྒྲིག་གི་དབུ་བསླངས་པ་ཡིན།
བསམ་ཡུན་ཙམ་གྱིས། ཡུལ་གྱུར་གྱི་འགྲུལ་བཞུད་དང་གྲོང་ཁྱེར་གྱི་འཚོ་བ།
སློབ་སྦྱོང་གི་ངལ་བ་བཅས་ཀྱིས་བགྲང་བྱའི་འཁོར་ལོ་གཉིས་ཡོངས་སུ་འདས་སོང་།
ལོ་ངོ་དེ་གཉིས་ནང་གངས་རིའི་ཕར་ཚུར་གྱི་ཡི་གེ་བ་ཉི་ཤུ་ཙམ་ལ་རྩོམ་འབྲིའི་ངལ་
བ་བསྐུལ་ཞིང་། ནམ་ཀུན་ཆེད་དེབ་འདི་ཡི་བླ་སྲོག་བཞེང་སྐྲུན་ལ་བརྩོན་པ་མང་ཙམ་
བརྒྱབ་ཀྱང་། མཐའ་མཇུག་རྣམ་པ་འདི་ལྟ་ཙམ་གྱིས་ལམ་ལ་ཆས་དགོས་བྱུང་།
འདི་ལྟར། བརྩམས་ཆོས་ཀྱི་གྲངས་ཀ་ཉུང་ནའང་ཐོག་མཐའ་བར་གསུམ་དུ་
སྔ་མའི་རྩ་དོན་ལས་མ་གཡོལ་བས། དེབ་ཆུང་གི་སྟེགས་བུར་དངོས་སུ་འགྲེང་བའི་
སྤུན་ཟླ་ཡི་གེ་བ་འདི་དག་གི་བསམ་བློའི་ནུས་མཐུ་ལས། བདག་གིས་ལོ་ངོ་གཉིས་ཀྱི་
རྨི་ལམ་ནང་བོར་མ་མྱོང་བའི་རེ་བའི་འདོད་པ་སྤྱི་ཚོགས་ཀྱི་སྒང་ལ་བུད་ཅིང་། ལྷག་
༼/?



རབས་
འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༡༦
ཏུ་འདི་ལྟ་ཞིག་སྒྲུབ་ཀྱི་ཡོད་པ་མ་ཡུམ་ལགས་ཀྱི་རྣ་བར་སོན་མ་ཐག དགའ་བའི་མིག་
ཆུ་དང་སྦྱར་ནས་རྣམ་དག་གི་དབུགས་དབྱུང་བསྩལ་པས། སྔར་བས་ཀྱང་འཕགས་
པའི་སེམས་ཀྱི་སྐྱོར་མ་ཐོབ་ཕྱིར། །
ད་ནི་རང་ཡིག་གི་ལམ་ནས་དམ་པ་འཇིགས་མེད་ཕུན་ཚོགས་འབྱུང་གནས་
ལགས་ཀྱི་སྐུ་ཚེའི་སྙིང་སྟོབས་དང་འབྲེལ་ཏེ། བོད་མིའི་སྤྱི་ཚོགས་ཀྱི་བསམ་བློའི་འཕོ་
འགྱུར་ཟུར་ཙམ་བགྲོ་བའི་དེབ་གཟུགས་འདི་ཉིད་རྩོམ་སྒྲིག་བགྱིས་ནུས་པ་ལ། ཟད་
མི་ཤེས་པའི་དགའ་བ་ངང་གིས་འཕེལ་ན། འདིར་དམ་པ་ཁོང་གི་ཤེས་རབ་ཀྱི་རིན་
ཐང་ལས་རང་ཉིད་ལ་མི་ཚེའི་ནོམ་པ་དོན་གྱིས་རྙེད་པའི་སྒེར་མི་སོ་སོར་བདེ་ལེགས་
ཀྱི་རྟེན་འབྲེལ་ཞུ་ཀི་ཡིན།
་
གཉིས།
སྐྱེས་བུ་ཞིག་ལ་དད་གུས་གཙང་མས་རྗེས་དྲན་གྱི་སྐྱེལ་མ་ཞུ་བ་ནི། སྐྱེས་བུ་གང་
གི་གཟི་མདངས་ཡངས་པོར་རྒྱས་སླད་མིན་ལ། སྐྱེས་བུ་གང་གི་དགོངས་གཞི་རྣམས་
འུར་སྒྲོག་བྱ་རྒྱུ་ཡང་མིན་པར། དེ་ནི་ང་ཚོ་རེ་རེའི་མི་ཚེའི་སྐྱོ་དགའ་མཐའ་དག་གི་དགེ་
སྡུག་རྣམས་ལ་མིག་ཟུང་གསལ་བོས་སྤྲུག་སྤྲུག་བཟོ་བ་དང་། དོན་དམ་པར་ང་ཚོར་
མཁོ་བ་ནི་རླབས་ཆེན་སྐྱེས་བུ་དག་གི་བློ་སྤོབས་ཀྱི་མཚར་སྣང་ཙམ་མིན་པར། ཁོང་
ཚོས་སྤྱི་ཚོགས་ཀྱི་འཐབ་ར་བརྒྱུད་ནས་བཟོད་པར་དཀའ་བའི་སྡུག་བསྔལ་སྣ་ཚོགས་
ལ་གདོང་གཏད་པའི་རྣམ་པ་དང་ཐབས་ཚུལ་གྱི་སྤང་བླང་ཡིན། །
དེ་བས། ང་ཚོས་སྐྱེས་བུ་ཆེན་པོའི་མི་ཚེའི་བགྲོད་ལམ་ལ་དཔྱད་འཇོག་བྱེད་པ་
ནི། རང་གི་ནམ་རྒྱུན་འཚོ་བའི་ཁྲོད་ཀྱི་དཀར་ནག་གི་བློ་མིག་གསལ་དུ་གཏོང་བ་ཁོ་
ནར་ཐུག་ཅིང་། སྐྱེས་བུ་དམ་པ་ཞིག་འཚོལ་བའི་གོ་རིམ་ཡང་རང་ཉིད་བཙལ་བའི་
གོ་རིམ་ཧྲིལ་བོ་ལས་གཞན་དུ་མི་སྣང་བས། བླ་ན་མེད་པའི་སྐྱེས་བུ་ཞིག་རྙེད་པ་ནི་
//?



—ཁ19:- འཇིགས་མེད་ཕུན་ཚོགས་འབྱུང་གནས།
རང་ཉིད་དངོས་སུ་མཐོང་བའི་མཐའ་འབྲས་ཏེ། རང་ཉིད་རང་ཉིད་ལ་ངོ་མི་གནོང་
བའི་རྣམ་པར་དག་པའི་མི་ཞིག་ཏུ་འགྱུར་དང་མི་འགྱུར་ནི། མདུན་གྱི་དང་རྟེན་(Idol)
དུ་གྱུར་པའི་སྐྱེས་བུ་གང་གིས་ཁུར་བའི་དཀའ་སྡུག་གི་རྡོག་ཁྲེས་དེ་ལྟ། སོ་སོས་གདེག་
ཐུབ་དང་མི་ཐུབ་པའི་ནང་གི་ཆོད་སེམས་ལ་རག་ལས་འདུག་
དེ་བཞིན། མདུན་གྱི་སྣང་བར་མངོན་སུམ་ཤར་བའི་དམ་པ་རེ་རེའི་བླ་མེད་ཀྱི་
བླ་སྲོག་ཀློང་དུ། སྤྱི་ཚོགས་མནར་གཅོད་ཁྲོད་ཀྱི་རྒྱུ་འབྲས་རྣམ་པར་སྲུང་བའི་སྙིང་
སྟོབས་དང༌། འགྲོ་སྡོད་ཟ་ཉལ་ཀུན་ཏུ་གཞན་ཕན་ལ་དོ་ཁུར་ཟླ་མེད་བྱེད་པའི་བརྩེ་
གདུང་། རིན་ཐང་ལྟ་བ་སྲོག་བཞིན་སྐྱོང་བའི་ལངས་ཕྱོགས་བཅས། “གཤིས་རྒྱུད་ཁྱད་
མཚར་བོ་མངའ་བ་དེ་དག་ལ་ངོས་འཛིན་གསལ་བོ་མ་འཐོབ་པ་ཡིན་ན། རླབས་ཆེ་
བའི་སྐྱེས་བུ་གང་གི་བྱིན་རླབས་ཀྱི་འོད་མདངས་ཀྱང་ཡེ་ནས་འཕྲོ་དཀའ་སྟེ། རོ་མེན་རོ་
ལེན གྱི་སྐད་ལྟར། “རླབས་ཆེ་བའི་གཤིས་རྒྱུད་མེད་ཚེ། རླབས་ཆེན་གྱི་མི་སྣ་ཡོད་
མི་སྲིད་ལ། བླ་མེད་ཀྱི་སྒྱུ་རྩལ་མཁན་དང་ཚད་མཐོ་བའི་ལས་འགུལ་མཁན་ཡང་ཡོད་
ཐབས་བྲལ”རྐྱེན། །
ཁོང་ཅག་གི་གཤིས་རྒྱུད་དམིགས་བསལ་བ་རེ་རེས། ད་གཟོད་མིའི་རིགས་ལ་
མཛད་རྗེས་དང་བསྒྱུར་བཅོས་ཀྱང་དམིགས་བསལ་བསྐྲུན་པས། དང་བ་ཅིག་ཅར་འདྲེན་
པའི་སྒམ་དཀྱེལ་གྱི་གཤིས་རྒྱུད་དེ་དག་གི་དབུས་སུ། ང་ཚོས་རང་ཉིད་ཀྱི་གཉུག་
གཤིས་དང་འཇོན་སྤུས།” “་ངན་རུལ་དག་གི་བརྒྱུད་རིམ་དང་འབྲེལ་བ་ཟབ་མོ་ཡང་
སྒོ་ཀུན་ནས་རྟོགས།
1 རོ་མེན་རོ་ལེན། (Romain Roland.1866.1.29 ། 1944.12.3(0) ཧྥ་རན་སིའི་བསམ་བློ་མཁན་དང་རྩོམ་རིག་
མཁན། བརྩམས་ཆོས«ཁྱད་མཚར་མིའི་སྐྱེས་རང་ས།),ོགས་པོ་ང༌།
//



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ།
༦
གསུམ།
མི་རིགས་ཤིག་ལ་སྐྱེས་བུ་ཆེན་པོ་རེ་འགའ་ལས་མི་འབྱུང་ལ། ལྷག་ཏུ་མི་རིགས་
ཤིག་གིས་སྐྱེས་བུ་ཆེན་པོ་རེ་གཉིས་ལས་མཐོང་མི་སྲིད། འདི་ནི་ལོ་རྒྱུས་ཀྱིས་བྲིས་པའི་
དངོས་བྱུང་གནས་ཚུལ་ཡིན། དེ་ལྟ་ནའང་། དམ་པའི་སྐྱེས་བུ་ཞིག་གི་མི་ཚེ་དང་ཆགས་
འཇིག་ནི་མི་རིགས་ཤིག་གི་དར་རྒུད་དང་མཚོན་པ་སྟེ། གང་ཞིག་རང་དབང་གི་འཐབ་
རྩོད་ལ་བགྲོད་པའི་དཔལ་རྟུལ་གྱི་བདག་པོ་དེ་དག་དང་། གང་ཞིག་ཤེས་རིག་འཛུགས་
བསྐྲུན་ལ་བརྩོན་པའི་ཤེས་རབ་ཀྱི་ཁྱུ་མཆོག་དེ་དག གང་ཞིག་རྒྱུ་འབྲས་སྲོག་ལས་
གཅེས་པའི་སྒེར་ཚུགས་ཀྱི་མཛངས་མི་དེ་དག་ནི། མི་རིགས་རེ་རེ་དང་མི་རབས་རེ་
རེའི་རྣམ་ཤེས་ཀྱི་སྲུང་མ་དང་འཚོ་གནས་ཀྱི་ཉི་ཐིག་ཏུ་ངེས་པས། ཁོང་ཚོ་ཕྱིན་པའི་
འགྲུལ་བཞུད་ཀྱི་ལམ་བུའི་རྗེས་སུ། མིའི་རིགས་ཀྱི་འཕོ་འགྱུར་ལ་སྒུལ་ཤུགས་ཐེབས་
ངེས་ཀྱི་ནུབ་པ་མེད་པའི་ཞབས་རྗེས་རེ་རེ་བཞག་ཡོད།
འོན་ཏེ། སྐྱེས་བུ་ཆེན་པོ་ག་འདྲ་ཞིག་ཡིན་ནའང་། རྒྱལ་ཕམ་གྱི་འགལ་འདུའི་
ཀློང་ལས་ནར་སོན་པའི་གདོས་བཅས་ཀྱི་མི་དཀྱུས་མའི་ཚུལ་ཡིན་ཞིང་། མིའི་སྤྱི་ཚོགས་
དང་ཁ་འབྲལ་ཐབས་མེད་པའི་སྤྱི་དམངས་ཀྱི་ཐོབ་ཐང་དང་ལྡན་པ་ཡིན་གཤིས། ཁོང་
ཚོས་ཀྱང་མིའི་འཚོ་བར་སྤྱོད་པའི་སྒོ་ནས་མི་ཚེའི་དོན་སྙིང་ལ་མངའ་དབང་མཛད་
པ་རེད། །
དེ་བས། དམ་པའི་སྐྱེས་བུ་གང་ཞིག་མཆོད་སྡོང་དུ་བཞེངས་ཀྱང་། མི་ཡུལ་
ལས་འདས་པའི“ཆོ་འཕྲུལ”སྣ་ཚོགས་ཀྱི་དབྱིངས་སུ་ཨུ་ཚུགས་ཆེན་པོས་སྦྱར་གྱི་མིན་
པར། ཀུན་ཀྱང་མི་ཡིན་པ་གཞིར་བཞག་གིས་དྲན་པ་ཞུ་དགོས་ཀྱི་ཡོད་ཅིང་། ང་ཚོས་
དམ་པའི་སྐྱེས་བུ་རྣམས་རང་དང་བར་ཐག་ཇེ་རིང་དུ་གཏོང་བའི་ལས་ལ་མི་འཇུག་
པར། རྣམ་པ་གང་ནས་ཀྱང་རང་ཉིད་དང་ཉེ་པོ་བྱ་བ་ནི་དགོས་གལ་ཅི་བས་ཆེ། དེ་
ལྟར་ན། ད་གཟོད་རང་ཅག་གི་སྤྱི་ཚོགས་སུ་དམ་པའི་སྐྱེས་བུ་མུ་རུ་འཁྲུང་བའི་ཞིང་
76



—
v-འཇིགས་མེད་ཕུན་ཚོགས་འབྱུང་གནས།
ས་ལེགས་པོ་གདབ་ཆོག་གི་ཡོད། །
བཞི།
ལྷག་རླུང་དྲག་ཏུ་ལྡང་བའི་དགུན་ཁ་ཞིག་ལ། ཡུལ་དབུས་མཐོ་སྒང་གི་བྱང་
ཕྱོགས་ཀྱི་འབྲོག་པའི་སྦྲ་ཆུང་ཞིག་གི་ནང་རོལ་དུ། ལྕི་བའི་མེ་ལྕེ་འགའ་དམར་ལྷབ་
ལྷུབ་འབར་གྱི་འདུག་ཅིང་། ས་རྡོ་འདྲེས་མས་གྲུབ་པའི་ཐབ་ཀའི་གོང་རོལ་དུ། མིག་
ཟུང་བཙུམས་པ་མེད་པར་མདུན་གྱི་ཡི་གེར་ཅེར་ཏེ། ཞལ་ནས་མུར་མུར་ངང་ཅི་ཞིག་
ཟློ་བའི་བཙུན་པ་ཞིག་ཁ་མར་འཁོར་འདུག
སྦྲ་ཁྱིམ་དེ་ཚང་ལ་གཞིས་མི་གཉིས་ལས་མེད་དེ། གཅིག་ནི་ལོ་ན་ལྔ་བཅུར་ཉེ་
བའི་ཕ་རྒན་ལོ་ལོན་ཞིག་དང་། གཞན་ནི་ན་ཚོད་དར་ལ་བབས་པའི་ཁོའི་བུ་མོ་སྙིང་
རྗེ་བོ་དེ་རེད། ལོ་དེའི་མོ་ལུང་རྩིས་གསུམ་གྱིས་ཁྱིམ་མི་དེ་བ་ཚང་ལ་ཨ་མཆོད་ཅིག་
མཁོ་བས། ཉིན་འགའི་སྔོན་དུ་ས་ཆ་དེ་དང་ཐག་མི་རིང་བའི་རི་ཁྲོད་ནང་གི་བཙུན་
པ་ལོ་གཞོན་ཞིག་གདན་དྲངས་ཤིང་། བཙུན་པ་དེ་ནི་ཨ་མཆོད་ཀྱི་བྱ་བ་ལྟ་བུའི་རྒྱུ་
དངོས་འཚོལ་བའི་ཟིང་ཟིང་གི་ལས་ལ་སྤྲོ་བ་གཏན་ནས་མེད་པར། ནམ་ཀུན་རིགས་
གཞུང་ཁོ་ན་ཐོས་བསམ་བྱ་བར་བྲེལ་ཡང་། ས་ཐག་རིང་བོ་ནས་སློབ་གཉེར་ལ་འོངས་
པའི་སྟབས་ཀྱིས་འཚོ་བའི་ཡོ་བྱད་ཀྱིས་མནར་བས། ཐབས་བཀོད་གཞན་མ་མཆིས་
པར་ཉིན་ཞག་འགའ་ཤས་ལ་སྦྲ་ཁྱིམ་འདི་ཚང་གི་ཨ་མཆོད་ཀྱི་ཚུལ་མཛད་དགོས་བྱུང་།
ཡིན་ནའང་། ཉིན་མོ་རེ་རེའི་ཉི་འོད་སེར་བོ་རི་རྩེར་ཕོག་མ་ཐག དེ་ཚང་གི་
ཕ་རྒན་རང་ཁྱིམ་དང་རྒྱང་ཐག་གིས་ཆོད་པའི་ཕྱི་རོལ་དུ་ལས་ཀར་བུད་འགྲོ་བས། འོ་དྲི་
དང་ཤུག་དྲི་ཞིམ་པོ་འཐིལ་བའི་སྦྲ་ཆུང་གི་ནང་རོལ་དུ། ལང་ཚོའི་མཛེས་པ་རྣམ་པར་
དགོད་པའི་བུ་མོ་གཞོན་ནུ་མ་དེ་དང༌། ཤེས་རབ་དང་ཚུལ་ཁྲིམས་ཀྱི་འོད་མདངས་
གསལ་བའི་བཙུན་པ་ལོ་གཞོན་དེ་གཉིས་ཁེར་མོར་ལྷག་འགྲོ། དེ་ལྟར། ཉིན་མོ་རེ་རེ་
༼/7



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། -
ཕར་ཕར་ཕྱིན་ཏེ་གཞོན་ནུ་མའི་འཛུམ་བག་སྔར་བས་ཀྱང་མང་བའི་ཉིན་ཞིག་ལ། གློ་
བུར་དུ་བཙུན་པ་གང་ཉིད་ལམ་ལ་ཆས་འགོ་བརྩམས།
སྦྲ་ཁྱིམ་དེ་ཚང་གི་སྒོ་དར་དང་ཐག་མི་རིང་བའི་མཚམས་སུ། མིག་མཐར་མཆི་
མ་འཁོར་ཞིང་རླུང་བུ་ཕྲ་མོས་སྐྲ་ལོ་དལ་གྱིས་སྒུལ་བའི་གཞོན་ནུ་མ་ཞིག་བཙུན་པ་གང་
གི་རྒྱབ་གཟུགས་ལ་ཧད་ནས་འདུག་ཅིང་། མཐོང་ལ་མི་མཐོང་བའི་མདུན་ཕྱོགས་ཀྱི་
གྱ་གྱུའི་ལམ་དུ་གཅིག་པུར་རྒྱུ་བའི་ཤ་དར་ཁྲག་དར་གྱི་བཙུན་པ་གང་གི་ཞལ་རས་
དང་སྤྱོད་ལམ་ཐམས་ཅད། སླར་ཡང་ཁོ་མོའི་ཡིད་ལ་གསལ་བོ་འཁོར་འོང་མོད། མདུན་
གྱི་རི་ཁྲོད་ཕྱོགས་སུ་སྙེག་པའི་བཙུན་པ་ལོ་གཞོན་དེས་ཕྱིར་བལྟས་ཐེངས་གཅིག་ཙམ་
ཡང་མ་གནང་། །
འདི་ལྟར། བསམ་གཞིག་ཟབ་མོས་ཁས་བླངས་པའི་རྣམ་དག་གི་ཚུལ་ཁྲིམས་
དང་དམ་ཚིག་སླད། གསར་དུ་བཞད་པའི་སྐལ་བཟང་མེ་ཏོག་གི་དྲི་ཙམ་ཡང་མ་བསྣམས་
པར་གྱེས་ཕྱག་བཏང་ཞིང་། ཟས་གོས་ཀྱི་འཚོ་བའི་དཀའ་ངལ་ག་ཙམ་མཆིས་ཀྱང་
བློས་བཏང་ཆེན་པོ་གནང་སྟེ། རང་གི་མི་ཚེའི་དམ་བཅའ་སྲོག་བཞིན་སྲུང་བའི་བཙུན་
པ་གཞོན་ནུ་དེ་ཉིད་གང་ཞེ་ན། འཇིགས་མེད་ཕུན་ཚོགས་འབྱུང་གནས་སོ། །
དམ་པ་འཇིགས་མེད་ཕུན་ཚོགས་འབྱུང་གནས་ལགས་ནི་ཁམས་ཁུལ་ཙམ་གྱི་
མཆོད་སྡོང་ལས་བརྒལ་ཏེ། བོད་ཡུལ་སྤྱི་ལ་ཤུགས་རྐྱེན་ཆེ་བའི་སྐྱེས་བུ་ཞིག་སྟེ། ཁོང་
གིས་ལག་ལེན་དངོས་ཀྱི་སྟེང་ནས་བོད་ཆོས་མཐའ་དག་ལ་འདྲ་མཉམ་དུ་བལྟས་པ་དང་། །
2 ཁོང་གིས་དཔེ་ཁྲིད་ཀྱི་ཞར་ནས་གསུངས་པ་འི་སྐུ་ཚེའི་སྟོད་ཀྱི་གཏམ་རྒྱུད་དང་འབྲེལ་བའི་ཞལ་བརྡ་ཞིག་གཞིར་བཞག་
ནས་བྲིས་པ་ཡིན།
/



-vའཇིགས་མེད་ཕུན་ཚོགས་འབྱུང་གནས།
སློབ་བུ་ཕོ་མོ་ཐུན་མོང་ལ་ཐོབ་ཐང་མཉམ་གནས་སུ་བགོས་པ། བསྟན་འགྲོ་སྤྱི་ལ་
ཐུགས་ཁུར་རླབས་པོ་ཆེ་གནང་བ་གཙོས་པའི་ནམ་རྒྱུན་གྱི་བླང་བྱ་རྣམས་ནི། འགྲོ་བ་
མིའི་རིན་ཐང་གི་སྒང་ལ་བཞག་ནས་བལྟས་ཀྱང་བཀྲག་མདངས་མ་ཉམས་པར་བལྟ་
ཆོག་གི་ཡོད།
གཞན་ཡང་འཚོ་བའི་ཁྲོད་དུ་ཁོང་ནི་ཆེས་སྤྱིར་བཏང་གི་ཤེས་ཡོན་པ་དཀྱུས་
མ་ནང་བཞིན། དུས་རྒྱུན་སྙན་ངག་གསར་རྩོམ་དང་སྙན་ཚིག་གྱེར་འདོན་གྱི་ལས་དང་།
སྤྱི་ཚོགས་ཀྱི་གནད་དོན་ཐད་ལ་དོ་ཁུར་གྱི་ཁ་བརྡ་གློད་པ། ཟས་ཀྱི་བྲོ་ཞིམ་དང་གོས་
ཀྱི་སྲབ་མཐུག་སོགས་འཚོ་བ་བྱེ་བྲག་པ་ཞིབ་གནད་དུ་འཛིན་པ། ཀུ་རེ་སྣ་ཚོགས་སློང་
བ་དང་རྩེད་རིགས་འདྲ་མིན་རོལ་བ་སྟེ། གློག་བརྙན་ལ་ལྟ་བ་དང་སྤང་ལྗོངས་སྟེང་
གི་གཞོན་པ་ཚོའི་བྲོ་གཞས་ལོངས་སུ་སྤྱོད་པ་གཙོས་པའི་འཚོ་བ་སྐྱེལ་ཕྱོགས་བག་ཕེབས་
པོ་བྱེད་ཅིང་། སྔར་གཞོན་པའི་སྐབས་བརྒྱུད་པའི་དཀའ་སྡུག་གི་ཉམས་མྱོང་སྣ་ཚོགས་
ལས། གཞོན་དར་ཐུན་མོང་ལ་བསམ་བློའི་ས་བོན་དང་ཤེས་རིག་གི་ཞིང་ས་ཡངས་
པོར་བསྐྱེད། །
དེར་བརྟེན། ཁོང་ནི་ཆེས་སྤྱིར་བཏང་ཁྲོད་ཀྱི་ཆེས་སྤྱིར་བཏང་མིན་པའི་བློ་གྲོས་
མངའ་མཁན་ཞིག་ཡིན་ཏེ། བཅོས་བསྒྱུར་གྱི་ལས་འགུལ་སྐབས་དང་སློབ་གླིང་གི་ཆགས་
འཇིག་སྐབས་རྣམས་སུ་སྒེར་ཚུགས་སྲ་མོ་སྙིང་ལ་གནས་ཤིང་། མྱོང་བ་གསལ་བོས་
མཐོང་བའི་རང་གི་མིག་མདུན་གྱི་བགྲོད་ལམ་ནམ་ཡང་ཐུགས་ཀྱིས་མི་གཏོང་། །
དེ་ལྟར། མི་ཡུལ་གྱི་དམ་པའི་སྐྱེས་བུ་ཞིག་གི་སྲོག་ཤིང་ཚུགས་ཏེ། སྤྱི་ཚོགས་
དང་རིག་གནས་ཀྱི་འཕེལ་འགྲིབ་ལ་འབྲེལ་བའི་མཛད་སྤྱོད་མང་དུ་བསྐྲུན་ཅིང་། གནད་
འགག་གི་དུས་སུ་མི་རིགས་ཀྱི་བླ་ཚེ་སྲུང་བའི་ཞི་བདེའི་དཔའ་རྟུལ་ཞིག་ཏུ་བཞེངས་
པས། “ལོ་རྒྱུས་ནང་ནག་ཐིག་ཕྲ་མོ་ཙམ་ཡང་མི་འཇོག་པའི་གསེར་གྱི་གའུ་ཞིག་འཁྱོངས་
པ་རེད།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༨༦
འོན་ཏེ། དམ་པ་རེ་རེའི་གཡས་གཡོན་དང་མདུན་རྒྱབ་ཏུ། དམ་པ་དག་གི་
མིང་དང་གཟི་བརྗིད་ཁ་ལ་ཁྱེར་ནས། དམ་པའི་སྤྱོད་པ་ལས་འདས་པའི་གཞུང་སྒེར་
གྱི“ཨ་ཙ་ར”ཧ་ཅང་མང་ལ། “ཨ་ཙ་ར”དེ་དག་གི་དམིགས་ཡུལ་ནི་དམ་པ་གང་གི་
མཛད་རྗེས་འོད་དུ་བརྒྱན་པ་མིན་པར། དམ་པའི་མཐུ་གཤོག་འོག་ཏུ་སོ་སོའི་དྲན་
རིག་གི་སྒེར་དོན་ཚ་བོ་སྣ་ཚོགས་ནར་སོན་དུ་འཇུག་ཀྱང་། ཤེས་རབ་ཀྱི་བློ་གྲོས་མེ་
བཞིན་འབར་བའི་སྐྱེས་བུ་ཆེན་པོ་རྣམས་ལ་ནི། འབུ་སྲིན་ཕྲ་མོར་བརྫུས་པའི་རིགས་
གང་གིས་ཀྱང་རྣམ་པར་གདུང་བའི་གནས་མེད།
མདོར་ན། མི་རིགས་ཤིག་གི་དར་རྒུད་ཀྱི་ལོ་ཟླ་དེ་ཉིད་མཚན་ཞག་གཅིག་གི་
རྨི་ལམ་རིང་མོ་ཡིན་པའི་དབང་དུ་བཏང་ན། འཇིགས་མེད་ཕུན་ཚོགས་འབྱུང་གནས་
ལྟ་བུའི་མཛངས་མི་རེ་རེ་ནི། རྨི་ལམ་གྱི་ཐུན་མཚམས་རེ་རེ་སྲུང་བའི་དཔའ་སྤོབས་ཀྱི་
སྲུང་དམག་རེ་རེ་སྟེ། དམག་སྤྱི་ཡང་ཡིན་ལ་དམག་མི་ཡང་ཡིན་པའི་དཔྱོད་ལྡན་གྱི་
སྲུང་དམག་དེ་དག་གིས། ནམ་ཡང་རང་གི་མཚན་ཐུན་གཅིག་གི་ལས་དོན་སྣང་མེད་
བྱ་མི་སྲིད་ལ། སྲུང་དམག་ཅིག་གི་རྒྱུ་འབྲས་ཀྱི་ཐོབ་ཐང་དང་འགན་འཁྲི་རྒྱང་དུ་
དོར་བའི་དཔེ་ཡང་ལར་ནས་འབྱུང་མི་སྲིད་དོ། ། །
༢༠༡༤,༠༡.༡༠ཉིན་བྲིས།
77



oའཇིགས་མེད་ཕུན་ཚོགས་འབྱུང་གནས།
༈ འཇིགས་མེད་ཕུན་ཚོགས་འབྱུང་གནས་མཆོག་གི་སྐུ་ཚེའི་
མཛད་རིམ་གྱི་ལོ་ཚིགས་རགས་བསྡུས། །
སྒོ་ཡོན།
༡༩༣༢ལོར། བོད་གངས་ཅན་ལྗོངས་ཀྱི་ཡུལ་ཁམས་རྡོ་ཁོག་རྫུ་མེད་ཆོས་ལྷས་ཞེས་པར་སྐུ་འཁྲུངས།
༡༩༤༤ལོར། «བྱང་ཆུབ་སྤྱོད་འཇུག»དང«དབུ་མ་རིན་ཆེན་ཕྲེང་བ»དག་ལ་ཐོས་བསམ་མཛད།
༡༩༥༠ལོར། རྫ་སྟོད་ལྕང་མ་རི་ཁྲོད་དུ་ཕེབས་ཏེ། ཐུབ་དགའ་ཡིད་བཞིན་ནོར་བུ་གཙོས་པའི་བཤེས་གཉེན་
མང་དུ་བསྟེན།
༡༩༥༦ལོར། རང་དགོན་དུ་ཕྱིར་བྱོན་ནས། བཤད་གྲྭ་བཙུགས་ཤིང་། བཀའ་པོད་ལྔའི་གཞུང་ཁྲིད་གནང་།
༡༩༥༨ལོར། མདོ་སྨད་སེངྒེ་ཡང་རྫོང་དུ་རི་ཁྲོད་བཏབ་སྟེ། སློབ་བུ་དྲུག་ཅུ་ལྷག་ལ«ཀློང་ཆེན་མཛོད་བདུན»
སོགས་རྒྱས་པར་ཁྲིད།
༡༩༥༩ལོར། བཅོས་བསྒྱུར་གྱི་ལས་འགུལ་དྲག་པོའི་འོག ཐབས་ཇུས་ཡོད་དགུས་དམ་ཆོས་ཀྱི་འཕྲིན་
ལས་མུ་རུ་སྤེལ།
༡༩༦༤ལོར། «རྒྱུད་དོན་རྣམ་བཤད་དྲི་བྲལ་ཉི་མའི་སྣང་བ»བརྩམས་གྲུབ་གནང་། །
༡༩༦༥ལོར། «སྐར་རྩིས་ཀྱི་གོ་དོན་མེ་ཏོག་ཕྲེང་མཛེས»སོགས་བརྩམས་ཆོས་མང་བོ་གསར་རྩོམ་མཛད།
༡༩༦ལོར། «སེམས་ངོ་མཛུབ་བཙུགས་ཀྱི་འགྲེལ་བ་མན་ངག་གཏེར་མཛོད»གཙོས་པའི་བརྩམས་ཆོས་
གསར་རྩོམ་གྱི་རྒྱུན་བསྐྱངས།
༡༩༨༠ལོར། བོད་ཟླ་དྲུག་པའི་ཚེས་བཅུ་ཉིན། “གསེར་ཐང་བླ་རུང་ལྔ་རིག་ནང་བསྟན་སློབ་གྲྭ་ཆེན་མོ”གསར་
1 “ལོ་ཚིགས་རོགས་བསྡུས་འདི་ཉིད་ཁོང་གི་རྣམ་ཐར་དང་འབྲེལ་བའི་བོད་ཡིག་དང་རྒྱ་ཡིག་གི་དཔེ་དེབ་དང་ཚགས་པར།
དྲ་བ་འགའ་ཞིག་ལ་གཞི་བཅོལ་ནས་བྲིས་པ་ཡིན།



འཇིགས་མེད་ཕུན་ཚོགས་འབྱུང་གནས་སྐུ་གཤེགས་ཏེ་ལོ་འཁོར་བཅུར་སོན་པའི་འབོལ་རྩོམ་ཆེད་དེབ། ༡༦ — —
འཛུགས་གནང་སྟེ། སློབ་བུ་སུམ་ཅུ་ཙམ་གྱིས་ཐོས་བསམ་སློབ་གཉེར་གྱི་དབུ་བརྩམས།
༡༩༨༧ལོར། རྒྱ་ནག་རི་བོའི་རྩེ་ལྔར་བྱོན་ཞིང་། དེ་ཀའི་བོད་རྒྱའི་སློབ་ཚོགས་རྣམས་ལ«ཁྲིད་ཡིག་སངས་
རྒྱས་ལག་སྟེར»དང«འཇམ་དཔལ་ཞི་སྒྲུབ»ཀྱི་དབང་ལུང་བསྩལ།
༡༩༨༨ལོར། བོད་ཟླ་བཅུ་བའི་ནང་། པཎ་ཆེན་སྐུ་ཕྲེང་བཅུ་བ་མཆོག་གིས་གདན་ཞུས་ལྟར། པེ་ཅིང་དུ་གྲུབ་
མཐའ་རིས་མེད་ཀྱི་བླ་སྤྲུལ་རྣམས་ལ«ངེས་ཤེས་སྒྲོན་མེ»སོགས་ཁྲིད་པ་མ་ཟད། པཎ་ཆེན་མཆོག་རང་གི་དགོངས་
བཞེད་བཞིན། ཁོང་ཉིད་ལའང«ལམ་གཙོ་རྣམ་གསུམ»གྱི་ཁྲིད་ལུང་མཛད། །
༡༩༩༠ལོར། བོད་ཟླ་དང་བོའི་ནང་། མགོ་ལོག་ཁག་གསུམ་གྱི་དགེ་འདུན་པ་རྣམས་ལ་བསྟན་པ་དག་
ཐེར་གྱི་ཕྱག་ལས་མཛད་ཅིང་། དེ་རྗེས་རྒྱ་གར་དུ་ཕེབས་ནས། ཟླ་ལྔ་བའི་ཚེས་ཉེར་ལྔ་ཉིན། གོང་ས་མཆོག་
དང་མཇལ་འཕྲད་གནང་བའི་ཁར། གོང་ས་ཉིད་ཀྱིས་སྐུལ་མ་ཐོབ་པ་ལྟར། ཁོང་ལ«ཕུར་བ་མགུལ་ཁུག»མའི་
དབང་ལུང་ཆ་ཚང་དང་། «དཔལ་སྤྲུལ་ཚིག་གསུམ་གནད་བརྡེག»ཞལ་ཁྲིད་ཀྱིས་ཕུལ། ད་དུང་རྫོགས་ཆེན་དང་
དབུ་མའི་ལྟ་སྒོམ་ལས་འཕྲོས་པའི་ཞལ་བརྡ་ཡང་རབ་ཏུ་མཛད།
དེ་ནས། རྣམ་གྲོལ་གླིང་དུ་གྲུབ་དབང་པདྨ་ནོར་བུ་ལགས་གཙོས་པའི་དགེ་འདུན་པའི་སྡེ་ལ«བླ་མ་ཡང་
ཏིག»དང«དངོས་གཞི་འོད་གསལ་སྙིང་བོའི་དོན»ཁྲིད་ལ། སླར་ཡང་། འབྲུག་ཡུལ་དུ་དིལ་མགོ་མཁྱེན་བརྩེ་
རིན་པོ་ཆེ་དང་འབྲུག་རྒྱལ་བོ་རྣམ་གཉིས་ལ། «ཕུར་བ་མགུལ་ཁུག་མའི»དབང་ལུང་དང་། རྡོ་རྗེ་སྙིང་བོའི་ལྟ་
སྒོམ་དང་འབྲེལ་བའི་གསུང་གླེང་རྒྱས་པར་གནང༌།
ལོ་མཇུག་གི་བོད་ཟླ་བཅུ་བར་ཕྱིར་སློབ་གླིང་དུ་འཁོད་དེ། མཁས་བཙུན་བཟང་གསུམ་གྱི་དགེ་འདུན་པ་དྲུག་
ཅུ་ཙམ་ལ“མཁན་པོའི་ལག་ཁྱེར”ཐོག་མ་བསྩལ།
༡༩༩༡ལོར། སློབ་གླིང་གི་འཛིན་གྲྭ་སོ་སོས་དམ་བཅའ་བཟུང་སྟེ། དགུན་ཁའི་རྒྱུགས་སྤྲོད་སྐབས་རྩོད་གྲྭ་
གསར་འཛུགས་གནང༌།
༡༩༩༣ལོར། ཨ་རི་གཙོས་པའི་རྒྱལ་ཁབ་ཆེན་མོ་ལྔ་ལྷག་ནང་ཕེབས་ཏེ། ཆོས་ཀྱི་སྤྱོད་པ་བསྐྱངས།
༡༩༩༥ལོར། «དུས་རབས་ཉེར་གཅིག་པའི་སྙིང་གཏམ་སྤྲིན་གྱི་རོལ་མོ»བརྩམས་གྲུབ་བྱུང་སྟེ། དཔེ་དེབ་
སྒོ་འབྱེད་ཀྱི་དུས་སྟོན་རྒྱ་ཆེར་སྤེལ།
دے



— —འཇིགས་མེད་ཕུན་ཚོགས་འབྱུང་གནས།
༡༩༩༦ལོར། འཕགས་ཡུལ་གྱི་སྐྱེས་བུ་དུ་མས་བསྐུལ་བ་ལྟར། བལ་ཡུལ་ལ་འབྱོན་གྲབས་བརྩམས་
ཀྱང༌། རྒྱ་ནག་ཁྲིན་ཏུའུ་ནས་གེགས་རྐྱེན་གྱིས་འབྱོན་མ་བཏུབ། དེའི་རྗེས། གློ་བུར་དུ་སྙུན་གཞི་དྲག་པོ་ཕོག་
པས་གསོ་བཅོས་བྱ་དགོས་བྱུང་། །
༡༩༩༧ལོར། སྐུ་སྒེར་གྱི་རྒྱུ་དངོས་ཡོད་ཚད་སློབ་མའི་ཚོགས་ལ་བགོ་བཤའ་བརྒྱབ།
༡༩༩༨ལོར། བོད་ཟླ་བརྒྱད་པའི་ཚེས་བཅུ་ཉིན། སྔར་བཞིན་རྒྱ་ནག་ནས་བལ་ཡུལ་ལ་འབྱོན་གྲབས་མཛད་
མོད། སྔོན་མ་ལྟར་ཕེབས་མ་ཐུབ།
༢༠༠༡ལོར། བོད་ཟླ་གཉིས་པའི་ཚེས་ཉེར་གཅིག་ཉིན། སྲིད་གཞུང་གི་མཐོ་རིམ་ལས་བྱེད་པ་ཆེད་བཅར་
གྱིས། སློབ་གླིང་གི་དགེ་འདུན་པའི་སློབ་མ་ཇེ་ཉུང་དུ་གཏོང་དགོས་ཚུལ་བསྒྲགས།： ལོ་དེའི་ཟླ་དྲུག་པའི་ཚེས་
གཉིས་ཉིན། འབར་ཁམས་སུ་སྐུ་ལུས་གསོ་བཅོས་ཀྱི་སླད་དུ་སྨན་ཁང་ནང་ཕེབས། །
༣༠༠༢ལོར། སློབ་གླིང་གི་སློབ་མ་མང་བོའི་སྡོད་ཁང་བཙན་གཏོར་བྱ་དགོས་བྱུང་།
༢༠༠༣ལོར། བོད་ཟླ་བཅུ་བའི་ཚེས་བཅོ་ལྔ་ཉིན། རྒྱུན་ལས་མཁན་སྤྲུལ་རྣམས་ཀྱི་གྲོས་མོལ་ལྟར། རྒྱ་ནག་
ཏུ་སྨན་ཁང་ནང་ཕེབས། །
༢༠༠༤ལོར། བོད་ཟླ་བཅུ་གཅིག་པའི་ཚེས་དྲུག་ཉིན་གྱི་ཕྱི་དྲོའི་དུས་ཚོད་གཅིག་དང་ཕྱེད་ཀྱི་སྟེང་། གྲོང་
ཁྱེར་ཁྲིན་ཏུའུ་ནས་ཞལ་པར་བརྒྱུད་དེ། “རང་ཚུགས་མ་འཆོར”དང“གཞན་སེམས་མ་དཀྲུག”ཅེས་པའི་ཞལ་
ཆེམས་བསྩལ།
༢༠༠༤ལོར། བོད་ཟླ་བཅུ་གཅིག་པའི་ཚེས་བཅོ་ལྔ(2004.01.07)ཉིན་གྱི་ཞོགས་པར། ཁྲིན་ཏུའུ་གྲོང་
གི“སི་ཁྲོན། 11 1\ ཞིང་ཆེན་རྐང་དམག་སྤྱི་ཁབ་སྨན་ཁང”ནང་ཡོངས་སུ་སྐུ་གཤེགས་སོ། ། (རྫོགས་སོ། ། )
2 སྐབས་དེའི་ལས་བྱེད་པ་རྣམས་ལ། “བདག་གིས་སྲོག་ལ་ཐུག་ཀྱང་དམ་ང་འི་ཆོས་དང་འགལ་བའི་ལས་ནི་ནམ་ཡང་མི་
བསྒྲུབ་ལ། སྲིད་དང་འགལ་བའང་མི་བྱ་བའི་ལན་བསློགས་ཤིང་། དེ་བཞིན་སློབ་མའི་ཚོགས་ལ་རང་གི་སྲོག་ལ་ཐུག་རུང་བླ་
མ་དཀོན་མཆོག་གསུམ་པོ་ནམ་ཡང་སྤྱང་མི་རུང་བ་དང་། རང་གིས་བྱང་ཆུབ་བསྒྲུབ་པ་འ་་དམ་བཅའ་རྡོ་རྗེའི་བྲག་རི་ལས་ཀྱང་
བརྟན་པ། འགྲོ་བ་མཆོག་དམན་ཀུན་ལ་བསམ་པ་དཀར་བོ་དང་སྤྱོད་པ་བཟང་བོ་འཆང་ནས་གཞན་སེམས་མ་དཀྲུག་ཅེས་པ་
སོགས་ཀྱི་དམིགས་བསལ་གསུང་གླེང་གནང་།
༡༢



འཇིགས་མེད་ཕུན་ཚོགས་འབྱུང་གནས།
- སྒོ་ཡོན་གྱིས་གཙོ་སྒྲིག་བྱས།
རྩོམ་སྒྲིག་འགན་འཁུར་བ། སྒོ་ཡོན།
འགྲེམ་སྤེལ། «བོད»དེབ་རྩོམ་སྒྲིག་ཁང་།
པར་ཐེངས། 2014ལོའི་ཟླ1པར་པར་གཞི་དང་བོ་བསྒྲིགས།
དཔར་ཐེངས། 2014ལོའི་པར་དཔར་ཐེངས་དང་བོ་དཔར།
དེབ་ཚད། ཧོ་སྨིས710༤ཧོ་སྨིས1000 1/16
ཡིག་གྲངས། ཁྲི། 13
དཔར་གྲངས། 14 000
དཔེ་རིས། སྒོར། 19.00
(པར་དབང་འདི་གར་ཡོད་པས་པར་བཤུས་བརྒྱབ་མི་ཆོག)
